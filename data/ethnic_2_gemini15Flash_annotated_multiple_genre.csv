,Unnamed: 0,content,Genre,Description Style
144,144,"তখন মধ্যরাত। চারদিকে নিস্তব্ধ, গভীর ঘুমে আচ্ছন্ন বায়েজিদ বোস্তামী থানার বাসিন্দা চুনু মং মারমা। হঠাৎ বেজে উঠল তার মোবাইল ফোনটি। অপরপ্রান্ত থেকে গম্ভীর ও মোটা গলায় বলতে থাকে, ‘তোর সামনে বিপদ, বড় বিপদ। ওই বিপদ থেকে তোর আর তোর ছেলের রক্ষা নেই। অনেক বিপদ থেকে তোকে রক্ষা করেছি। আর করব না। আমি জিনের বাদশা বলছি। বিপদ থেকে রক্ষা পেতে চাইলে টাকা পাঠা, ওই টাকা আমার জন্য নয়, তোর বিপদ দূর করার জন্য ছদকা হিসেবে দেয়া হবে। তাহলে তোর বিপদ কাটবে।’ মধ্যরাতে এমন কথা শুনে আতংকিত হয়ে পড়েন চুনু মং। বিপদ থেকে রক্ষা পেতে ‘জিনের বাদশা’র দেয়া বিকাশ নম্বরে পরদিন ১০ হাজার টাকা পাঠান। এরপর নতুন নতুন ভয় দেখিয়ে বিকাশে এবং কখনও এসএ পরিবহনের মাধ্যমে টাকা আদায় করা হয়। মাত্র এক মাসের ব্যবধানে তার জীবনের সব সঞ্চয় ১৪ লাখ ৮৯ হাজার টাকা তুলে দেয়া হয় ‘জিনের বাদশা’র কাছে। এক সময় টাকা পাঠানো বন্ধ হলে খুলে যায় মুখোশ। বুঝতে পারেন জিনের বাদশা নামধারি ব্যক্তি একজন ঠক, প্রতারক। প্রতারণায় সর্বস্বান্ত চুনু মং বায়েজিদ বোস্তামী থানায় অজ্ঞাতনামাদের আসামি করে মামলা দায়ের করেন।পরে টাকা পাঠানো বিকাশ নম্বরের সূত্র ধরে ১৯ ফেব্রুয়ারি গাইবান্দা জেলার গোবিন্দগঞ্জ এলাকা থেকে গ্রেফতার করা হয় কথিত জিনের বাদশা জাহাঙ্গীর আলম প্রধান ওরফে নয়ন এবং তার সহযোগী ময়দুল ইসলামকে। গোবিন্দগঞ্জ উপজেলা রোডে জাহাঙ্গীরের ‘স্কয়ার ইন্সটিটিউট অব ইনফরমেশন টেকনোলজি’ নামে একটি প্রতিষ্ঠান রয়েছে। সেখানে সে বিকাশ, রিচার্জসহ কম্পিউটারের প্রশিক্ষণ দেয়।গ্রেফতারের পর রিমান্ড শেষে জাহাঙ্গীর আলম প্রধান ওরফে নয়ন আদালতে ১৬৪ ধারায় স্বীকারোক্তিমূলক জবানবন্দি দেয়। ২৬ ফেব্রুয়ারি আদালতে দেয়া জবানবন্দিতে সে বলে, ‘জিনের বাদশা পরিচয় দিয়ে ওয়াজ নছিহত ও ভয়ভীতির মাধ্যমে মানুষের কাছ থেকে অর্থ হাতিয়ে নেয়ার ক্ষেত্রে নাটের গুরু ইউপি মেম্বার শাহ আলম। সে গাইবান্ধা জেলার গোবিন্দগঞ্জের সাপমারা ইউনিয়নের ৫ নম্বর ওয়ার্ডের মেম্বার। শাহ আলম প্রায় সময় বিকাশের টাকা তোলার জন্য আমার দোকানে আসত। দোকানে আসার সূত্র ধরে শাহ আলমের সঙ্গে আমার পরিচয় হয়। ","['Crime', 'Local']",Straight
79,79,"বাংলাদেশ ইসিমোড ডে উপলক্ষে পার্বত্য চট্টগ্রামের টেকসই উন্নয়নে চ্যালেঞ্জ ও সম্ভাবনা চিহ্নিত করার লক্ষ্যে আজ পার্বত্য চট্টগ্রামবিষয়ক মন্ত্রণালয় এবং ‘সমন্বিত পর্বত উন্নয়নের আন্তর্জাতিক সংস্থা’ ইসিমোড যৌথভাবে ঢাকায় হোটেল রেডিসন ব্ল– গার্ডেনে একটি আন্তর্জাতিক সেমিনারের আয়োজন করেছে। সেমিনারে ইসিমোডের ৮টি সদস্য রাষ্ট্র চীন, ভারত, পাকিস্তান, আফগানিস্তান, মিয়ানমার, নেপাল, ভুটান ও বাংলাদেশ ছাড়াও অস্ট্রেলিয়া, ইংল্যান্ড, অস্ট্রিয়া, নরওয়ে, সুইডেন, কানাডা, জার্মানি, নেদারল্যান্ডস, সুইজারল্যান্ডসহ ২০টি দেশের ৪২ জন প্রতিনিধি অংশগ্রহণ করবেন। প্রধানমন্ত্রীর আন্তর্জাতিকবিষয়ক উপদেষ্টা প্রফেসর ড. গওহর রিজভী প্রধান অতিথি হিসেবে সেমিনারের উদ্বোধন করবেন। বিশেষ অতিথি থাকবেন পার্বত্য চট্টগ্রামবিষয়ক মন্ত্রণালয়ের প্রতিমন্ত্রী বীর বাহাদুর উশৈসিং। স্বাগত বক্তব্য রাখবেন ইসিমোডের মহাপরিচালক ড. ডেভিড মলডেন এবং অনুষ্ঠানে সভাপতিত্ব করবেন সমন্বিত পর্বত উন্নয়নের আন্তর্জাতিক সংস্থা ইসিমোডের চেয়ারম্যান ও পার্বত্য চট্টগ্রামবিষয়ক মন্ত্রণালয়ের সচিব নববিক্রম কিশোর ত্রিপুরা। পার্বত্য চট্টগ্রামের টেকসই উন্নয়নে চ্যালেঞ্জগুলো চিহ্নিতকরণে এ সেমিনারে পল্লী কর্মসহায়ক ফাউন্ডেশনের সভাপতি ড. কাজী খলীকুজ্জমানের সভাপতিত্বে সেশনে প্যানেলিস্ট হিসেবে উপস্থিত থাকবেন বাংলাদেশ সেন্টার ফর অ্যাডভান্সড স্টাডিজের নির্বাহী পরিচালক ড. আতিক রহমান, ইসিমোডের মহাপরিচালক ড. ডেভিড মলডেন, রাজা ব্যারিস্টার দেবাশীষ রায়, আঞ্চলিক পরিষদ সদস্য গৌতম কুমার চাকমা এবং পরামর্শক কীর্তিনিশান চাকমা। সভায় মূল নিবন্ধ উপস্থাপন করবেন ইসিমোডের অর্থনীতিবিদ ড. গোলাম রসুল। ","['International Affairs', 'Environment', 'Local', 'Education']",Straight
