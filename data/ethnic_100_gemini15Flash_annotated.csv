,Unnamed: 0,content,Genre,Description Style
0,0,"আন্তর্জাতিক আদিবাসী দিবস উপলক্ষে বুধবার বিভিন্ন স্থানে সভা-সমাবেশ ও রযালি অনুষ্ঠিত হয়েছে। উপজাতিদের বিভিন্ন সংগঠন এসব কর্মসূচির আয়োজন করে। যুগান্তর ব্যুরো ও প্রতিনিধিদের পাঠানো খবর-সিলেট ব্যুরো : রযালিতে সিলেট প্রেস ক্লাবের সভাপতি ইকরামুল কবির, ইমজার সভাপতি আল আজাদসহ সিলেটের সাংস্কৃতিক অঙ্গনের ব্যক্তি ও উপজাতি জনগোষ্ঠীর লোকজন ছাড়াও বিভিন্ন শ্রেণী-পেশার মানুষ অংশগ্রহণ করেন। এছাড়া দিবসটি উপলক্ষে শাহজালাল বিজ্ঞান ও প্রযুক্তি বিশ্ববিদ্যালয়ে আলোচনা সভা অনুষ্ঠিত হয়েছে। ‘অ্যাসোসিয়েশন অব ইন্ডিজেনাস স্টুডেন্টস, সাস্ট’ ও সমাজকর্ম বিভাগ আলাদা আলাদাভাবে দিবসটি উপলক্ষে রযালি, সেমিনার ও আলোচনা সভার আয়োজন করে।ময়মনসিংহ ব্যুরো : অনুষ্ঠানের উদ্বোধন করেন জেলা পরিষদের চেয়ারম্যান অধ্যাপক ইউসুফ খান পাঠান। বক্তব্য রাখেন হিন্দু বৌদ্ধ খ্রিস্টান ঐক্য পরিষদের সভাপতি বিকাশ রায়, সিপিবি সভাপতি এমদাদুল হক মিল্লাত, মহিলা পরিষদের সভানেত্রী ফেরদৌস আরা মাহমুদা হেলেন, হিল্লুুল নকরেক, অরণ্য-ই চিরান, স্বর্ণকান্ত হাজং সাংবাদিক শরীফুজ্জামান টিটু প্রমুখ।শেরপুর : বাগাছাস সভাপতি রুনু নকরেটের সভাপতিত্বে অনুষ্ঠিত আলোচনা সভায় প্রধান অতিথি ছিলেন ঝিনাইগাতী উপজেলা চেয়ারম্যান আমিনুল ইসলাম বাদশা। বক্তব্য রাখেন, উপজেলা ভাইস চেয়ারম্যান আমিরুর ইসলাম মক্কু, বাগাছাসের কেন্দ্রীয় কমিটি সাবেক সভাপতি পবিত্র ম্র্রং, সাংবাদিক রফিক মজিদ, উপজাতি ছাত্রনেতা নিরু চিরান, রবি কোচ, সত্যজিৎ মৃ প্রমুখ।কলমাকান্দা (নেত্রকোনা) : হাটগোবিন্দপুর বিদ্যালয় মাঠে অনুষ্ঠানে বক্তব্য রাখেন উপজেলা ভাইস চেয়ারম্যান কলি আক্তার, পপি সিডস প্রোগ্রাম ম্যানেজার শরিফুল ইসলাম, টিউলিপ ম্রং, অশোক চিসিম, ইউলসন কুবি প্রমুখ।দুর্গাপুর (নেত্রকোনা) : রযালি শেষে টিডব্লিউএ’র সভাপতি বঙ্কিম মানখিনের সভাপতিত্বে সভায় উপজাতি নেতা সায়মন তজুর সঞ্চালনায় প্রধান অতিথি ছিলেন সহকারী কমিশনার ভূমি মো. ইয়ামিন হোসেন। বক্তব্য রাখেন ভারপ্রাপ্ত পুলিশ কর্মকর্তা মিজানুর রহমান, আদিবাসী নারীনেত্রী স্বপ্না হাজং, লুদিয়া রুমা সাংমা, এনজিও সমন্বয় পরিষদের সভাপতি মি. পঙ্কজ মারাক, স্বপন হাজং প্রমুখ।শ্রীমঙ্গল : বুধবার রযালি ও পথসভার উদ্বোধন করেন বৃহত্তম আদিবাসী ফোরামের সহ-সভাপতি জিডিসন প্রধান সুচিয়াং। উপস্থিত ছিলেন সংগঠনের মহাসচিব ফিলা পত্মি, চা জনগোষ্ঠী আদিবাসী ফ্রন্টের সভাপতি পরিমল সিং বাড়াইক, খাসি সোসিয়াল কাউন্সিলের সাজু মারছিয়াং প্রমুখ।ধোবাউড়া (ময়মনসিংহ) : আলোচনা সভায় বাগাছাস ধোবাউড়া শাখার সভাপতি সাগর ডিব্রার সভাপতিত্বে বক্তব্য রাখেন ট্রাইবাল ওয়েলফেয়ার অ্যাসোসিয়েশনের চেয়ারম্যান এডুয়ার্ট নাফাক, ভাইস চেয়ারম্যান হেরোথ চিরান, বাগাছাস কেন্দ্রীয় প্রচার সম্পাদক শক্তি চিরান, ধোবাউড়া শাখার সম্পাদক ন্যান্সি ডিব্রা প্রমুখ।কলাপাড়া : সভায় সভাপতিত্ব করেন রাখাইন মংচো। প্রধান অতিথির বক্তব্য রাখেন উপজেলা চেয়ারম্যান আবদুল মোতালেব তালুকদার। বিশেষ অতিথি ছিলেন ইউএনও এবিএম সাদিকুর রহমান, কৃষি কর্মকর্তা মসিউর রহমান, অধ্যক্ষ ড. শহীদুল ইসলাম বিশ্বাস, মাহমুদুর রহমান, সাংবাদিক জসিম পারভেজ, রাখাইন চোথেন মং ও অংনয় প্রমুখ।হালুয়াঘাট (ময়মনসিংহ) : গারো স্টুডন্ট ইউনিয়ন (গাসু) এবং সেন্টএন্ড্রুজ বয়েজ ও সেন্ট মেরিস গার্লস সিএমডি হোস্টেলের নেতারা অংশগ্রহণে একটি রযালি হালুয়াঘাট বাজার প্রদক্ষিণ করে। ","['Culture', 'Discourse']",Straight
1,1,"রমেল হত্যায় মানবাধিকার কমিশনের তদন্ত শুরুরাঙ্গামাটি প্রতিনিধিরাঙ্গামাটিতে পাহাড়ি ছাত্র পরিষদের (পিসিপি) নেতা রমেল চাকমার মৃত্যু নিয়ে অভিযোগ তদন্তে কার্যক্রম শুরু করেছে জাতীয় মানবাধিকার কমিশন। ঘটনাটিকে হত্যা দাবি করে নির্যাতনের কারণে রমেলের মৃত্যু হয়েছে বলে অভিযোগ করা হয়। এ ঘটনায় অভিযোগ তদন্তে তিন সদস্যের একটি কমিটি গঠন করে জাতীয় মানবাধিকার কমিশন। তদন্ত কমিটিতে জাতীয় মানবাধিকার কমিশনের সদস্য ও রাঙ্গামাটি সরকারি কলেজের সাবেক অধ্যক্ষ প্রফেসর বাঞ্চিতা চাকমাকে আহ্বায়ক, কমিশনের রাঙ্গামাটি অফিসের উপ-পরিচালক গাজী মো. সালাউদ্দিনকে সদস্যসচিব ও রাঙ্গামাটি জেলা প্রশাসনের নির্বাহী ম্যাজিস্ট্রেট অলি উজ্জামানকে সদস্য করা হয়েছে।সোনাগাজীতে অস্ত্রসহ যুবলীগ নেতা গ্রেফতারফেনী প্রতিনিধিফেনীর সোনাগাজী উপজেলার চরমজলিশপুর ইউনিয়নের কুঠিরহাটে ১টি বিদেশী পিস্তল ও ৪ রাউন্ড গুলিসহ যুবলীগ নেতা কামালকে গ্রেফতার করেছে পুলিশ। কামাল মজলিশপুরের আওয়ামী লীগের সাবেক সভাপতি মনজুতের রহমানের ছেলে ও ইউনিয়ন যুবলীগের সাবেক যুগ্ম-আহ্বায়ক। পুলিশ সূত্রে জানা যায়, গোপন সংবাদের ভিত্তিতে মঙ্গলবার সকাল ১১টা কুঠিরহাট বাজারে অভিযান চালিয়ে তাকে গ্রেফতার করে এসআই ডালিম মজুমদার।ফেনীতে সংখ্যালঘু পাড়ায় সশস্ত্র হামলা : আহত ৮ফেনী প্রতিনিধিফেনীর শহরতলীর পূর্ব মধুপুরে দাসপাড়ায় তুচ্ছ ঘটনায় স্থানীয় ক্যাডারদের হামলা ও ভাংচুরে নারী-পুরুষসহ ৮ জন আহত হয়েছেন। আহতদের মধ্যে ৩ জনকে আশঙ্কাজনক অবস্থায় ফেনী সদর হাসপাতালে ভর্তি করা হয়েছে। অন্যরা প্রাথমিক চিকিৎসা নিয়েছেন। রোববার রাত সাড়ে ১০টায় ফেনী পৌরসভার ১৫নং ওয়ার্ডে মায়েরবাড়ীর সংখ্যালঘু পাড়ায় এ সংঘর্ষের ঘটনা ঘটে।লক্ষ্মীপুরে ছাত্রলীগের দু’পক্ষের সংঘর্ষলক্ষ্মীপুর প্রতিনিধিলক্ষ্মীপুরে আধিপত্য বিস্তারকে কেন্দ্র করে ছাত্রলীগের দু’গ্রুপের মধ্যে পাল্টা-পাল্টি হামলা ও ধাওয়া পাল্টা-ধাওয়ার ঘটনা ঘটেছে। এতে ছাত্রলীগ নেতা সিপাত চৌধুরী ও তানভির মাহমুদ অন্তর আহত হয়। রোববার রাতে পৌর শহরের বাগবাড়িতে এ ঘটনা ঘটে। আহত সিপাতের অবস্থা আশঙ্কাজনক। তাকে ঢাকা মেডিকেল কলেজ হাসপাতালে প্রেরণ করা হয়েছে।সেন্টমার্টিনের বসতি না ভাঙার দাবিকক্সবাজার প্রতিনিধিস্থাপনা নির্মাণে অভিন্ন নীতিমালা প্রণয়নের দাবি জানিয়ে প্রবালদ্বীপ সেন্টমার্টিনের বসতি রক্ষায় প্রধানমন্ত্রীর হস্তক্ষেপ কামনা করেছেন দ্বীপবাসী। এসব স্থাপনা উচ্ছেদ করা হলে পর্যটন ব্যবসায় ধ্বস নামার পাশাপাশি সেন্টমার্টিনের ১০ হাজার অধিবাসীর মানবিক বিপর্যয় ঘটার আশঙ্কা রয়েছে বলে দাবি করেন তারা। মঙ্গলবার দুপুরে কক্সবাজার জেলা প্রশাসকের কার্যালয়ের সামনে মানববন্ধনে এ দাবি জানান সেন্টমার্টিনের অধিবাসীরা।দাগনভূঞায় পানিতে ডুবে শিশুর মৃত্যুদাগনভূঞা প্রতিনিধিদাগনভূঞা উপজেলার দেবরামপুর গ্রামে সোমবার দুপুরে পানিতে ডুবে শিশুর করুণ মৃত্যু হয়েছে। পুলিশ ও স্থানীয় সূত্রে জানা যায়, ওইদিন বেলা ১১টায় উপজেলার দেবরামপুর গ্রামের মোল্লা বাড়ির জাহেদুল হাসানের আড়াই বছর বয়সী মেয়ে সুরাইয়া হাসান মীম পুকুরের পানিতে পড়ে যায়। পরিবারের লোকজন তাকে অনেক খোঁজাখুঁজি করলে অবশেষে শিশুটির মৃতদেহ পুকুরে ভাসতে দেখা যায়।চট্টগ্রামে অনুষ্ঠানে হামলাকারীদের শাস্তি দাবিচট্টগ্রাম ব্যুরোজেলা শিল্পকলা একাডেমিতে অনুষ্ঠান চলাকালীন সময়ে হামলাকারীদের ২৪ ঘণ্টার মধ্যে গ্রেফতারের দাবি জানিয়েছেন চট্টগ্রামের সংস্কৃতিকর্মীরা। সোমবার জেলা শিল্পকলা একাডেমির সামনে সর্বস্তরের শিল্পী, সাহিত্যিক, সাংবাদিক ও প্রগতিবাদী ব্যানারে অনুষ্ঠিত মানববন্ধনে এ দাবি জানানো হয়। এ সময় বিভিন্ন সাংস্কৃতিক সংগঠনের শতাধিক সদস্য উপস্থিত ছিলেন।রায়পুরে বাণিজ্য মেলা : দু’জনকে পুলিশে সোপর্দরায়পুর (লক্ষ্মীপুর) প্রতিনিধিলক্ষ্মীপুরের রায়পুরে বাণিজ্য মেলার নামে প্রশাসনের নিষেধ অমান্য করে অবৈধভাবে লটারি বিক্রি করায় সিএনজিসহ দু’চালককে আটক করেছে পুলিশ। আটককৃত দু’জন রিপন ও নজরুল জেলা সদরের বাসিন্দা। সোমবার দুপুরে শহরের মোহাম্মদিয়া হোটেলের সামনে পথচারী ও ক্ষুদ্র ব্যবসায়ীদের কাছে লটারি বিক্রির সময় কয়েকজন সচেতন ব্যবসায়ী দুই সিএনজিচালককে আটক করে থানা পুলিশে সোপর্দ করেছেন।নানিয়ারচরে পিসিপি কর্মী আটকরাঙ্গামাটি প্রতিনিধিরাঙ্গামাটির নানিয়ারচরে রিপন আলো চাকমা নামে এক পিসিপি কর্মীকে আটক করেছে নিরাপত্তাবাহিনী। রিপন আলো চাকমা ইউপিডিএফ সমর্থনপুষ্ট ছাত্র সংগঠন বৃহত্তর চট্টগ্রাম পাহাড়ি ছাত্র পরিষদের (পিসিপি) রাঙ্গামাটি জেলা শাখার সহ-সাধারণ সম্পাদক।ওসি বলেন, আটক রিপন আলো চাকমাকে মঙ্গলবার দুপুরে রাঙ্গামাটির আদালতে চালান দেয়া হয়েছে।চাঁদপুরে পোলট্রি ব্যবসায়ীদের মানববন্ধনচাঁদপুর প্রতিনিধিপোলট্রির বাচ্চার দাম বৃদ্ধির প্রতিবাদে চাঁদপুরে পোলট্রি ব্যবসায়ীরা মানববন্ধন করেছে। মঙ্গলবার সকাল সাড়ে ১১টায় চাঁদপুর জেলা প্রশাসকের কার্যালয়ের সামনে এ মানববন্ধন কর্মসূচি পালন করা হয়। মানববন্ধন ব্যবসায়ী নেতারা দাবি করে বলেন, হ্যাচারি ও ফিড ব্যবসায়ীরা তিনগুণ বেশি দামে মুরগির বাচ্চা বিক্রি করছে।ফরিদগঞ্জে প্রাথমিক শিক্ষক সমিতির মানববন্ধনফরিদগঞ্জ (চাঁদপুর) প্রতিনিধিসহকারী শিক্ষক ও প্রধান শিক্ষকদের শতভাগ বিভাগীয় পদোন্নতি প্রদান, সহকারী শিক্ষকদের প্রধান শিক্ষকের এক ধাপ নিচে বেতন ও প্রধান শিক্ষকদের ১ গ্রেডসহ ক্রসপন্ডিং স্কেল দ্রুত বাস্তবায়ন ও প্রধানমন্ত্রীর হস্তক্ষেপের দাবিতে মঙ্গলবার সকালে বাংলাদেশ উপজেলা প্রাথমিক শিক্ষক সমিতি ফরিদগঞ্জ শাখা মানববন্ধন করেছে।লক্ষ্মীপুরে ছাত্রলীগের ৪ নেতা বহিষ্কারলক্ষ্মীপুর প্রতিনিধিসংগঠনের শৃঙ্খলাবিরোধী কর্মকাণ্ডে জড়িত থাকার অভিযোগ এনে লক্ষ্মীপুরে ৪ ছাত্রলীগ নেতাকে সাময়িকভাবে বহিষ্কার করা হয়েছে। বহিষ্কৃতরা হলেন- লক্ষ্মীপুর জেলা ছাত্রলীগের উপ-দফতরবিষয়ক সম্পাদক সেবাব নেওয়াজ, সহ-সম্পাদক পলক আহম্মদ, সদস্য পিয়াস পাঠান ও ছাত্রলীগ সদস্য মিনহাজ আলম সজিব।পটিয়ায় ১০ বসতবাড়িসহ দোকানঘরে হামলা ভাংচুরচট্টগ্রাম ব্যুরোপটিয়ায় পরকীয়ার জেরে রাতের আঁধারে ১০ বসতঘরসহ দুই দোকানঘরে হামলা ও ভাংচুর চালিয়েছে দুর্বৃত্তরা। সোমবার রাতে পৌরসদরের কাগজীপাড়ায় এ ঘটনা ঘটে। ক্ষতিগ্রস্তরা হল- কামাল মিস্ত্রি, মো. আনোয়ার, জালাল মিয়া, এয়াকুব, সাইফুরের দোকানঘর, শাহ মোহছেন স্টোর, ফরিদ সওদাগরসহ নুর জাহান বেগম। এ ঘটনায় নুর জাহান বেগম বাদী হয়ে অভিযোগ দায়ের করেছেন। ১নং ওয়ার্ডের কাগজীপাড়া এলাকায় গৃহবধূর সঙ্গে সাইফুদ্দীন ভোলার অবৈধ সম্পর্কের জের ধরে কথা কাটাকাটি হয়। ","['Crime', 'Politics', 'Protests', 'Discourse']",Investigative
2,2,"সিনিয়র শিক্ষক, প্রগতি মডেল স্কুল অ্যান্ড কলেজ, নন্দীপাড়া, ঢাকা[পুর্বে প্রকাশিত অংশের পর]১১. জাতিসংঘের নিজস্ব পতাকার রং কী?ক) হালকা সবুজ খ) হালকা নীলগ) হালকা সাদা ঘ) হালকা কালো১২. দুর্যোগ কয় ধরনের?ক) ২ খ) ৩ গ) ৪ ঘ) ৫১৩. বৈশ্বিক উঞ্চায়নের ফলে-i) লবণাক্ততা বৃদ্ধি পাবেii) খাদ্য উৎপাদন বৃদ্ধি পাবেiii) বিভিন্ন ধরনের রোগ বাড়বেনিচের কোনটি সঠিক?ক) i ও ii খ) ii ও iii গ) i ও iii খ) i, ii ও iiiনিচের উদ্দীপকটি পড় এবং ১৪ ও ১৫ নং প্রশ্নের উত্তর দাও :১৭৫৭ সালের একটি যুদ্ধের মাধ্যমে বাংলার নবাব ‘ক’-এর পতন ঘটে। এর মাধ্যমে বাংলার স্বাধীনতার সূর্য প্রায় দুইশত বছরের জন্য অস্তমিত হয়ে যায়।১৪. কোন যুদ্ধের মাধ্যমে উদ্দীপকে বর্ণিত ‘ক’-এর পতন ঘটে?ক) বক্সারের যুদ্ধ খ) পানিপথের যুদ্ধগ) মুক্তিযুদ্ধ ঘ) পলাশির যুদ্ধ১৫. উক্ত যুদ্ধের মাধ্যমে-i) ঔপনিবেশিক শক্তির বিজয় হয়ii) ইংরেজদের শক্তি বৃদ্ধি পেতে থাকেiii) শাসন ক্ষমতার পরিবর্তন ঘটেনিচের কোনটি সঠিক?ক) i ও ii খ) ii ও iii গ) i ও iii খ) i, ii ও iii১৬. এলাচি, হামাম, সুসিজ হল এক ধরনের-ক) কাপড়, খ) খাবার গ) দৃশ্যশিল্প ঘ) সাহিত্যকর্ম১৭. বঙ্গভঙ্গ কার্যকর হয় কত সালে?ক) ১৯০২ খ) ১৯০৩ গ) ১৯০৪ ঘ) ১৯০৫১৮. তাশাইন বাংলাদেশের বৃহত্তম ময়মনসিংহ জেলায় বেড়াতে যায়। সেখানে সে একটি বিশেষ ক্ষুদ্র নৃ-গোষ্ঠীর জীবনধারা সম্পর্কে জানতে পারে। উক্ত নৃ-গোষ্ঠী নিজেদের ‘মান্দি’ নামে পরিচয় দিতে পছন্দ করে। তাশাইন কোন নৃ-গোষ্ঠীর জীবনধারা সম্পর্কে জেনেছিল?ক) রাখাইন খ) গারো গ) সাঁওতাল ঘ) মারমা১৯. প্রকৃতির কাছ থেকে পাওয়া সব বস্তুই হল-ক) প্রাকৃতিক সম্পদ খ) খনিজ সম্পদ গ) বনজ সম্পদ ঘ) মূল্যবান সম্পদ২০. বর্তমানে দেশে কতটি পাটকল আছে?ক) ৭৩ খ) ৭৪ গ) ৭৫ ঘ) ৭৬২১. মুক্তিযুদ্ধের সময় বাংলাদেশকে কতটি সেক্টরে বিভক্ত করা হয়েছিল?ক) ৯ খ) ১০ গ) ১১ ঘ) ১২২২. বাংলা একাডেমি প্রতিষ্ঠিত হয় কত সালে?ক) ১৯৫৪ খ) ১৯৬৯ গ) ১৯৭১ ঘ) ১৯৭২২৩. ‘ক্র্যাক প্লাটুন’ হল-ক) গেরিলা দল খ) নৌসেনাগ) নৌ কমান্ডো ঘ) বিশেষ বাহিনীনিচের উদ্দীপকটি পড় এবং ২৪ ও ২৫ নং প্রশ্নের উত্তর দাও :বিথী ঢাকার একটি জাদুঘরে গিয়ে প্রাচীনকালের কিছু শিল্পকর্ম, মুদ্রা ও আসবাবপত্র দেখে মুগ্ধ হয়ে গেল।২৪. বিথীর দেখা শিল্পকর্ম, মুদ্রা ও আসবাবপত্র হল-ক) বনজ সম্পদ খ) প্রত্নসম্পদ গ) প্রাণী সম্পদ ঘ) প্রাকৃতিক সম্পদ২৫. অনুচ্ছেদে বর্ণিত উপকরণের মাধ্যমে-i) ইতিহাস সম্পর্কে জানা সম্ভবii) বিদেশিদের রাজ্য বিস্তার নীতি জানা যায়iii) প্রাচীন ঐতিহ্য সম্পর্কে বিশেষ জ্ঞান লাভ হয়নিচের কোনটি সঠিক?ক) i ও ii খ) ii ও iiiগ) i ও iii খ) i, ii ও iii২৬. ব্যক্তির সুষ্ঠু বিকাশের জন্য প্রয়োজন-ক) শিক্ষা খ) প্রশিক্ষণগ) সামাজিকীকরণ ঘ) উপযুক্ত পরিচর্যা২৭. প্রতিবছর ফেব্রুয়ারি মাসের কত তারিখে ‘জাতীয় জনসংখ্যা দিবস’ পালন করা হয়?ক) ৮ খ) ৬ গ) ৪ ঘ) ২২৮. ‘অ’ নামক একটি কোম্পানি সমুদ্রের পানি থেকে লবণ উৎপাদন করে প্যাকেটজাত করে বাজারে সরবরাহ করে। ‘অ’ নামক প্রতিষ্ঠানটির বাজারে সরবরাহকৃত দ্রব্যটি কোন ধরনের সম্পদের অন্তর্গত?ক) সমুদ্র সম্পদ খ) নদীর সম্পদগ) কোম্পানির সম্পদ ঘ) বাজারের সম্পদ২৯. শিল্পের বিকাশের জন্য কোনটি প্রয়োজন?ক) নগরায়ণ খ) নতুন ব্যাংক প্রতিষ্ঠাগ) জনশক্তি রফতানি ঘ) পুঁজি৩০. ২০১১-২০১২ অর্থবছরে বাংলাদেশে কত হাজার মেট্রিক টন চা উৎপাদিত হয়েছে?ক) ৬০.০১ খ) ৬১.০১গ) ৬২.০১ ঘ) ৬৩.০১উত্তর : ১.ক, ২.খ, ৩.গ, ৪.ঘ, ৫.ঘ, ৬. ক, ৭.গ, ৮.খ, ৯.ক, ১০.গ, ১১.খ, ১২.খ, ১৩.গ, ১৪ঘ, ১৫.ঘ, ১৬.ক, ১৭.ঘ, ১৮.খ, ১৯.ক, ২০.ঘ, ২১.গ, ২২.ক, ২৩.ক, ২৪.খ. ২৫.গ, ২৬.গ, ২৭.ঘ, ২৮.ক, ২৯.ঘ, ৩০.খ।গার্হস্থ্য বিজ্ঞানওয়াজিফা খাতুনসহকারী প্রধান শিক্ষিকাবি.এ.এফ. শাহীন কলেজ, কুর্মিটোলা, ঢাকাঅপুষ্টি১। কোয়াশিয়রকর রোগের অপর নাম কী?ক. চিলোসিস খ. পেলেগ্রাগ. গা ফোলা ঘ. হাড্ডিসারসঠিক উত্তর : গ-গা ফোলা২। নিচের কোনটি ভিটামিন সি সমৃদ্ধ ফল?ক. কলা খ. কাঁঠালগ. পেয়ারা ঘ. তরমুজসঠিক উত্তর : গ-পেয়ারানিচের উদ্দীপকটি মনোযোগ দিয়ে পড় এবং ৩ ও ৪নং প্রশ্নের উত্তর দাও।জহুরার ৬ বছরের ছেলেটির পা দুইটি ধনুকের মতো বাঁকা হয়ে যাচ্ছে। মাথাটাও বক্সের মতো দেখায়। এ ব্যাপারে স্বাস্থ্যকর্মীর কাছে জানতে চাইলে প্রয়োজনীয় পরামর্শ দিলেন।৩. জহুরার ছেলের কোন রোগটি হয়েছে?ক. পেলেগ্রা খ. রিকেটগ. বেরি বেরি ঘ. গয়টারসঠিক উত্তর : খ-রিকেট৪. জহুরার ছেলের জন্য করণীয়i. ছোট মাছ ও দুধ খাওয়ানোii. চিনি ও রুটি খাওয়ানোiii. প্রতিদিন সূর্যালোকে ১০ মিনিট বসানোনিচের কোনটি সঠিক?ক. i ও ii খ. i ও iii গ. ii ও iii ঘ. i, ii ও iiiসটিক উত্তর : খ- i ও iii৫. খাদ্যের কাজ হলো-ক. রোগ নির্ণয় করা খ. মৃত্যুর হাত থেকে রক্ষা করাগ. পুষ্টি সাধন করা ঘ. বাকশক্তি প্রদান করাসঠিক উত্তর গ-পুষ্টি সাধন করা৬. নিচের কোনগুলো অপুষ্টিজনিত রোগ? ক. রাতকানা, গলগণ্ড, রিকেট, পোলিওখ. গলগণ্ড, পোলিও, যক্ষ্মা, হামগ. গলগণ্ড, রাতকানা, রিকেট, স্কার্ভিঘ. পোলিও, যক্ষ্মা, হাম, ডায়রিয়াসঠিক উত্তর : গ-গলগণ্ড, রাতকানা, রিকেট, স্কার্ভি৭. পিসিএম (PCM) হল-ক. ক্যালরিজনিত অপুষ্টিখ. কার্বোহাইড্রেট ক্যালরি অপুষ্টিগ. প্রোটিন ক্যালরি অপুষ্টি ঘ. গ্লাইকোজেন ক্যালরি অপুষ্টিসঠিক উত্তর : গ-প্রোটিন ক্যালরি অপুষ্টি৮. পিসিএম কয় ধরনের?ক. ২ খ. ৩ গ. ৪ ঘ. ৫সঠিক উত্তর : ক-২৯. কত বছরের শিশুরা সাধারণত কোয়াশিয়রকর রোগে বেশি আক্রান্ত হয়?ক. ১-৩ খ ১-৪ গ. ১-৫ ঘ. ১-৬সঠিক উত্তর : খ-১-৪১০. কোন খাদ্য উপাদানের অভাবে কোয়ালিশরকর হয়?ক. প্রোটিন খ. শর্করা গ. স্নেহ ঘ. খনিজ লবণসঠিক উত্তর ক-প্রোটিন১১. কোয়াশিয়রকর রোগের লক্ষণ হল-ক. চোখে দেখে নাখ. হাত, পা ও মুখে পানি জমেগ. হিমোগ্লোবিন কমে যায়ঘ. দাঁতের মাড়ি ফুলে যায়সঠিক উত্তর : খ- হাত, পা ও মুখে পানি জমে","['Health', 'Education']",Straight
3,3,"আফরোজা বেগমসিনিয়র শিক্ষক, উত্তরা হাইস্কুল অ্যান্ড কলেজউত্তরা, ঢাকাগণতান্ত্রিক মনোভাব[পূর্বে প্রকাশিত অংশের পর]১৬. ঝুমার গ্রামের বাড়ির পাশে একটি নৃ-গোষ্ঠী আছে যারা তাদের প্রধান দেবতাকেই পৃথিবীর সৃষ্টিকর্তা মনে করেন। এই প্রধান দেবতার নাম কী?ক. শিব খ. কালীগ. ব্রহ্মা √ঘ. উব্লাই নাংথউ১৭.	বান্দরবান শহরের নিকট চিম্বুক পাহাড়ের কাছে গেলেই একটি ক্ষুদ্র নৃ-গোষ্ঠীর দেখা যায়। উক্ত ক্ষুদ্র নৃ-গোষ্ঠীর নাম কী?ক. খাসি	√খ. ম্রোগ. গারো	ঘ. ওঁরাও১৮.	সৌমিত্র বাংলাদেশের একটি ক্ষুদ্র নৃ-গোষ্ঠীর অধিবাসী যাদের ধর্মের নাম তোরাই। সৌমিত্র কোন ক্ষুদ্র নৃ-গোষ্ঠীর অধিবাসী?ক. খাসি	√খ. ম্রোগ. গারো	ঘ. চাকমা১৯.	সুমনের এক বন্ধু ম্রো নৃ-গোষ্ঠীর অন্তর্ভুক্ত। সুমন তাদের বাড়িতে বেড়াতে গেলে কোন সুস্বাদু খাবারটি খেতে পারবে?ক. পান সুপারি	√খ. নাপ্পিগ. বাঁশের কোড়ল	ঘ. ভাত২০.	তনুজ বান্দরবান জেলার একটি ক্ষুদ্র নৃ-গোষ্ঠীর অধিবাসী। তারা বাড়িকে কিম বলে। তনুজ কোন নৃ-গোষ্ঠীর অধিবাসী?√ক. ম্রো	খ. খাসিগ. ওঁরাও	ঘ. গারো২১.	ইউনেস্কো জয়ীর ভাষাকে ঝুঁকিপূর্ণ বলায় বর্তমানে তার রক্ষণাবেক্ষণ চলছে। জয়ীর ভাষা কোনটি?ক. বাংলা	√খ. ম্রোগ. মনখেমে	ঘ. আচিক২২.	রিয়ার মতো তার ম্রো বন্ধুরও প্রধান খাবার ভাত। তবে তাদের আরও একটি বিশেষ খাবার রয়েছে। এর নাম কী?√ক. নাপ্পি	খ. পান-সুপারিগ. বাঁশের কোড়ল	ঘ. খিচুড়ি২৩.	বাংলাদেশের একটি ক্ষুদ্র জাতিসত্তা যারা দলবদ্ধভাবে বাস করে। এখানে কোন জাতিসত্তার কথা বলা হয়েছে?ক. ম্রো	√খ. ত্রিপুরাগ. গারো	ঘ. খাসি২৪.	বাংলাদেশের একটি ক্ষুদ্র জাতিসত্তার ঘরগুলো সাধারণত চাকমা ও মারমাদের তুলনায় উঁচু। এ ক্ষুদ্র জাতিসত্তার নাম কী?ক. ম্রো	খ. রাখাইনগ. মণিপুরি	√ঘ. ত্রিপুরা২৫.	সোহমের এক বন্ধু ক্ষুদ্র নৃ-গোষ্ঠীর অধিবাসী। তাদের ভাষার নাম ককবরক ও উমোই। সোহমের বন্ধু কোন ক্ষুদ্র নৃ-গোষ্ঠীর অধিবাসী?√ক. ত্রিপুরা	খ. ম্রোগ. ওঁরাও	ঘ. খাসি২৬.	অর্ঘ্য বড়ুয়ারা নববর্ষে বিশু উৎসব পালন করে। অর্ঘ্য কোন নৃ-গোষ্ঠীর অধিবাসী?ক. ম্রো	খ. ওঁরাও√গ. ত্রিপুরা	ঘ. চাকমা২৭.	সুগত বড়ুয়া বিশু উৎসবে মাথায় ফুল দিয়ে সাজে এবং গ্রামে গ্রামে ঘুরে বেড়ায় ও আনন্দ করেন। এই উৎসবটি কখন পালন করা হয়?ক. চৈত্রে	খ. ফাল্গুনে√গ. নববর্ষে	ঘ. নবান্নে২৮.	সমাজে দলবদ্ধভাবে বসবাসকারী ‘ক’ নামক গোষ্ঠীরা শিব ও কালী পূজা করেন। এখানে কাদের কথা বলা হয়েছে?ক. ম্রো	খ. খাসি√গ. ত্রিপুরা	ঘ. ওঁরাও২৯.	বাংলাদেশের একটি নৃ-গোষ্ঠীর প্রধান উৎসবের নাম ‘ফাগুয়া’। এই উৎসব কোন নৃ-গোষ্ঠীর?ক. ত্রিপুরা	খ. ম্রোগ. গারো	√ঘ. ওঁরাও৩০.	বাংলাদেশের একটি ক্ষুদ্র জাতিসত্তা মনে করে ‘ধরমেশ’ পৃথিবীর সৃষ্টিকর্তা। উক্ত ক্ষুদ্র নাম কী?ক. ত্রিপুরা	√খ. ওঁরাওগ. খাসি	ঘ. গারো৩১.	সিফাত বই পড়ে জানতে পারলো একটি ক্ষুদ্র নৃ-গোষ্ঠীর ভাষা হচ্ছে কুড়খ ও সাদ্রি। সিফাত কোন নৃ-গোষ্ঠী সম্পর্কে জেনেছে?√ক. ওঁরাও	খ. ম্রোগ. গারো	ঘ. খাসি৩২.	নিপাদের নিজস্ব আঞ্চলিক পরিষদ আছে। এটি কয়েকটি গ্রামের প্রতিনিধি দ্বারা পরিচালিত হয়। এই পরিষদটির নাম কী?√ক. পাহতো	খ. মাহাতোগ. ধরমেশ	ঘ. রোয়াজা৩৩.	লিপি তার বাঙালি বন্ধুকে বলে তারা প্রতি মাসে ও প্রতি ঋতুতে বিভিন্ন ব্রত পালন করে। তাদের প্রধান দেবতার নাম কী?√ক. ধরমী	খ. পাহাতোগ. মাহাতো	ঘ. ফুংহংসাধারণ বহুনির্বাচনী প্রশ্ন ও উত্তর৩৪.	নিচের কোন ক্ষুদ্র নৃ-গোষ্ঠীর নিজস্ব ভাষা ‘আচিক’ নামে পরিচিত?ক. ম্রো	√খ. গারোগ. ত্রিপুরা	ঘ. ওঁরাও৩৫.	‘নকমান্দি’ কী?√ক. লম্বা এক ধরনের বাড়ি	খ. স্বাভাবিক টিনের তৈরি বাড়িগ. ছন দ্বারা তৈরি বাড়ি	ঘ. খড় দ্বারা তৈরি বাড়ি ","['Education', 'Culture', 'Discourse']",Straight
4,4,"নারায়ণগঞ্জের রূপগঞ্জ ও ফতুল্লা, গাজীপুরের কালিয়াকৈর এবং মুন্সীগঞ্জের সিরাজদিখানে অভিযান চালিয়ে মাদক ব্যবসায়ী নারীসহ ৬ জনকে আটক করেছে পুলিশ। যুগান্তর প্রতিনিধিদের পাঠানো খবর-ফতুল্লা : নারায়াণগঞ্জের ফতুল্লার মাসদাইর থেকে আপন দত্ত (৩৫) নামে এক ইয়াবা পাচারকারীকে আটক করেছে পুলিশ। রোববার ভোরে মাসদাইর কবরস্থানের সামনে থেকে তাকে ১১শ’ ১০ পিস ইয়াবাসহ আটক করা হয়। গ্রেফতারকৃত আপন কুমিল্লার রাজমনিপুরের রমনী দত্তের ছেলে।কালিয়াকৈর : গাজীপুরের কালিয়াকৈর উপজেলার মৌচাক ইউনিয়নের যোগীরচালা এলাকায় রোববার চোলাইমদসহ আটক দুই নারী ব্যবসায়ীকে দুই বছর করে কারাদণ্ড দিয়েছেন ভ্রাম্যমাণ আদালত। দন্ডপ্রাপ্ত শ্যামলী (৪৫) উপজেলার যোগীরচালা কোচপাড়া এলাকার বিশু বর্মনের স্ত্রী ও রীতা রানী বর্মন (২৬) কৃষ্ণচন্দ্র বর্মনের স্ত্রী।গোপন সংবাদের ভিত্তিতে মাদকবিরোধী টাস্কফোর্স উপজেলার যোগীরচালা কোচপাড়া এলাকায় অভিযান চালায়। অভিযানকালে শ্যামলীকে ৮০ লিটার এবং রীতা রানী বর্মনকে ৬০ লিটার চোলাইমদসহ হাতেনাতে আটক করা হয়।সিরাজদিখান : মুন্সীগঞ্জের সিরাজদিখান উপজেলার তুলসীখালি সেতুর সামনে থেকে হাসান হাওলাদার (৩৫) নামে এক ব্যক্তিকে ১৫শ’ পিস ইয়াবাসহ আটক করেছে পুলিশ। শনিবার রাতে গোপন সংবাদের ভিত্তিতে তাকে আটক করে সিরাজদিখান শেখর নগর পুলিশ তদন্ত কেন্দ্রের ইনচার্জ মো. হাফিজুর রহমান মানিক। আটককৃত হাসানের বাড়ি কেরানীগঞ্জ থানার রসুলপুরে। সে দীর্ঘদিন ধরে মাদক ব্যবসা করে আসছিল। তার বিরুদ্ধে রোববার সিরাজদিখান থানায় মামলা হয়েছে।রূপগঞ্জ : নারায়ণগঞ্জের রূপগঞ্জে দুই মাদক ব্যবসায়ীকে গ্রেফতার করেছে পুলিশ। রোববার সকালে উপজেলার পাড়াগাঁও এলাকা থেকে তাদেরকে গ্রেফতার করা হয়েছে। গ্রেফতারকৃতরা হল- উপজেলার পাড়াগাঁও এলাকার মোস্তয়া মিয়া ও একই এলাকার মৃত নুরুল ইসলামের ছেলে আমজাদ হোসেন। ",['Crime'],Straight
5,5,"গাইবান্ধার গোবিন্দগঞ্জের রংপুর চিনিকলের সাহেবগঞ্জ ইক্ষু খামারে দেয়া কাঁটাতারের বেড়ার পিলার ভাংচুর করেছে দুর্বৃত্তরা।সোমবার রাতে খামার সংলগ্ন জয়পুর পাড়ার দক্ষিণ অংশে দেয়া ২৬টি পিলার ভাংচুর করা হয়।খামারের জমি সাঁওতালদের কাছ থেকে দখলমুক্ত করার পর মিল কর্তৃপক্ষ এই কাঁটাতারের বেড়া দেয়। এরপর সোমবার রাতে সাঁওতাল পল্লী সংলগ্ন খামারের বেড়ার পিলার ভাংচুর করে দুর্বৃত্তরা।রংপুর সুগার মিলের ব্যবস্থাপনা পরিচালক আব্দুল আউয়াল জানান, দুস্কৃতকারীরা রাতের আধারে খামারের পশ্চিম অংশে সাঁওতাল পল্লী জয়পুর পাড়া সংলগ্ন ২৬টি পিলার ভাংচুর করে। এ ঘটনায় ১৩ জনের নাম উল্লেখ করে খামারের উপ-ব্যবস্থাপক মো. হুমায়ন কবির মঙ্গলবার রাতে গোবিন্দগঞ্জ থানায় একটি জিডি করেন।গোবিন্দগঞ্জ থানার ওসি সুব্রত কুমার সরকার বিষয়টি নিশ্চিত করে বলেন, ঘটনার বিষয়টি খতিয়ে দেখা হচ্ছে।গত ৬ নভেম্বর আদিবাসী সাঁওতালদের সঙ্গে আইনশৃংখলা বাহিনী চিনিকলের শ্রমিক-কর্মচারীদের সংঘর্ষের পর ইক্ষু খামার থেকে সাঁওতাল বসতি উচ্ছেদ, লুটপাট, গুলিতে ৩ সাঁওতাল নিহত হওয়ার ঘটনায় সেখানে এখনও অস্থিরতা রয়েছে।","['Crime', 'Discourse']",Investigative
6,6,"চাঞ্চল্যকর পিলখানা হত্যা মামলায় ডেথ রেফারেন্স ও আপিলের রায়ে হাইকোর্ট ১৩৯ জনের মৃত্যুদণ্ড বহাল রেখেছেন। এ মামলায় ১৫২ জন আসামিকে মৃত্যুদণ্ড দিয়েছিলেন বিচারিক আদালত।মৃত্যুদণ্ডপ্রাপ্ত আসামিরা হলেন-বিডিআরের তৎকালীন উপসহকারী পরিচালক (ডিএডি) তৌহিদুল আলম, ডিএডি মো: নাছির উদ্দিন খান, আরডিও/ডিএডি আ: জলিল, সিপাহি মো: সেলিম রেজা, সিপাহি মো: শাহ আলম, জেসিও সুবে. মেজর গোফরান মল্লিক, সিপাহি এস এম আলতাফ হোসেন, সিপাহি মো: সাজ্জাদ হোসেন, সিপাহি মো. কাজল আলী, সিপাহি মো: আব্দুল মতিন, ইউপি ল্যান্স নায়েক মো: শাহ আলম, হাবি. মো: আবু তাহের, সিপাহি মো: আজিম পাটোয়ারী, সিপাহি মো: রেজাউল করিম, সিপাহি রফিকুল ইসলাম, সিপাহি মো: মিজানুর রহমান, হাবিলদার রফিকুল ইসলাম, ল্যা. নায়েক সিগন্যাল মো: জাকারিয়া মোল্লা, ল্যা. নায়েক মো: আব্দুল করিম, ল্যা. নায়েক মো: শাহাবুদ্দিন তালুকদার, সিপাহি মো: হাবিবুর রহমান, সিপাহি মো: জিয়াউল হক, সিপাহি রুবেল মিয়া, হাবিলদার সহকারী খন্দকার মনিরুজ্জামান, সিপাহি মো: আজাদ খান, সিপাহি খন্দকার শাহাদত হোসাইন, সিপাহি মো: এমরান চৌধুরী, ল্যান্স. না. মো: ইকরামুল ইসলাম, সিগন্যালম্যান মো: আবুল বাশার, সিপাহি মো: আইয়ুব আলী, সিপাহি মো: ওবায়দুল ইসলাম, সিপাহি মো: শামীম আল মামুন, সিপাহি মো: সিদ্দিক আলম, সিপাহি মো: আমিনুল ইসলাম, সিপাহি মো: সাইফুল ইসলাম, সিপাহি মো: রিয়ন আহাম্মদ, সিপাহি মো: রাজিবুল হাসান, সিপাহি মো: সুমন মিয়া, সিপাহি মো: হারুন-অর রশিদ, সিপাহি মো: আতোয়ার রহমান, সিপাহি মো: ইব্রাহিম, সিপাহি মো: কামাল মোল্লা, সিপাহি মো: আব্দুল মুহিত, সিপাহি মো: রমজান আলী, সিপাহি মো: শাহীন সরকার, নায়েক সুবেদার মো: শাহজাহান আলী, হাবিলদার মো: ইউসুফ আলী ওরপে পিসলা ইউসুফ, সিপাহি মো: বজলুর রশিদ, ল্যা. নায়েক মো: আনোয়ারুল ইসলাম, হাবিলদার জালালউদ্দিন আহমেদ, সিপাহি মো: আলিম রেজা খান, হাবিলদার মো: শাহজালাল, জেসিও সুবেদার মো: খন্দকার একরামুল হক, জেসিও নায়েব সুবে. মো: সাইদুর রহমান, জেসিও সুবেদার মেজর মো: শহিদুর রহমান, জেসিও নায়েব সুবেদার মো: আজিজ মিয়া, সিপাহি মো: কাজী আরাফাত হোসেন, সিপাহি মো: হায়দার আলী শেখ, সিপাহি মো: আবুল বাশার, জেসিও নায়েব সুবেদার মো: ফজলুল করিম, হাবিলদার এবিএম আনিসুজ্জামান, সিপাহি মো: মতিউর রহমান, নায়েক মো: ওয়াজেদুল ইসলাম, সিগন্যালম্যান মো: মনির হোসেন, সিপাহি মো: মনিরুজ্জামান, নায়েক মো: সাইদ আলম, সিপাহি মো: তরিকুল ইসলাম, নায়েব সুবেদার ওয়ালি উল্লাহ, সিপাহি মো: হারুন অর রশিদ, সিপাহি মো: আতিকুর রহমান, সিপাহী ড্রাইভার মো: হাবিবুর রহমান, হাবিলদার (চালক) মো: আব্দুস সালাম খান, সিপাহি মো: তারিকুল, হাবিলদার মাসুদ ইকবাল, নায়েক মো: আব্দুল কাইয়ুম, হাবিলদার মো: আক্তার আলী, হাবিলদার মো: শফিকুল ইসলাম, নায়েব সুবেদার আবুল খায়ের, হাবিলদার মো: জাকির হোসেন তালুকদার, সিপাহি মো: সাইফুল ইসলাম, হাবিলদার মেডিকেল অ্যাসি. মো: আবুল বাসার, জেসিও সুবেদার মো: ইউসুফ আলী খান, জেসিও নায়েব সুবেদার মো: তোরাব হোসেন খান, নায়েক মো: নজরুল ইসলাম সরদার, হাবিলদার মো: হুমায়ুন কবির আজাদ, হাবিলদার মো: ওমর আলী মোল্লাহ, সিপাহি রাজু মারমা, সিপাহি আল মাসুম, নায়েক মো: শফিকুল ইসলাম ওরফে শফি, হাবিলদার জসিম উদ্দিন খান ওরপে ছোট দোলা, সিপাহী মো: জিয়াউল হক, সিপাহি মো: ওয়াহিদুল ইসলাম, নায়েক ফিরোজ মিয়া, সিপাহি মো: শাহীনুর আল মামুন, নায়েক মো: নুরুল ইসলাম, নায়েক শেখ মো: শাহিদুর রহমান, সিপাহি মো: মহসিন আলী, সিপাহি এস এম সাইফুজ্জামান, সিপাহি উত্তম বড়ুয়া, জেসিও নায়েব সুবেদার মো: কবির উদ্দিন, জেসিও নায়েব সুবেদার আব্দুল বাতেন, সিপাহি এসএম রেজোয়ান আহমেদ, সিপাহি মো: নাজমুল হোসাইন, জেসিও সুবেদার মো: আব্দুল বারী, সিপাহি মো: আমিনার রহমান, সিপাহি মো: জাহিদুল ইসলাম, সিপাহি রাখাল চন্দ্র দাস, নায়েক মো: রফিকুল ইসলাম, সিপাহি মো: এরশাদ আলী ওরফে আরশাদ আলী, ল্যা. না. মো: হাবিবুল্লাহ বাহার, নায়েক (চালক) মো: নজরুল ইসলাম, নায়েক (চালক) মো: আসাদুজ্জামান মোল্লাহ, সিপাহী মাইন উদ্দিন, সিপাহী মো: হাসিবুল হাসান, সিপাহি রিয়াজুল করিম, সিপাহি পাল্টন চাকমা, সিপাহি মো: মিজানুর রহমান, সিপাহী মো: মুকুল আলম, সিপাহি মো. বাকি বিল্লাহ, সিপাহি মো. নুরুল আলম, ল্যান্স নায়েক মো: হামিদুল ইসলাম, সিপাহি মো: আনিসুর রহমান, সিপাহি মো: মকবুল হোসাইন, সিপাহি মো: সালাউদ্দিন, ল্যান্স নায়েক মো: রিয়াজুল করিম, আরডিও ডিএডি নুরল হুদা, জেসিও নায়েব সুবেদার মো: ইসলাম উদ্দিন, ল্যান্স নায়েক মো: মোজাম্মেল, হাবিলদার মো: দাউদ আলী বিশ্বাস, সিপাহি মো: জসিম উদ্দিন, নায়েক মো: শাহী আক্তার, ল্যান্স নায়েক মো: মুজিবার রহমান, ল্যান্স নায়েক মো: আনোয়ার হোসাইন, ল্যান্স নায়েক মো: হাসনাত কামাল, ল্যান্স নায়েক সহকারী মো: এমদাদুল হক, ল্যান্স নায়েক সহকারী মো: সেলিম মিয়া, ল্যান্স নায়েক সহকারী মো: নজরুল ইসলাম, হাবিলদার মো: বেলায়েত হোসাইন ও সিপাহি মো: আবুল কালাম আজাদ। ","['Crime', 'Politics']",Straight
7,7,"অবাধে মাটি কেটে নেয়ার ধ্বংসের দ্বারপ্রান্তে ধোবাউড়া উপজেলার সিরামিকস পাহাড়। জানা গেছে, ১নং দক্ষিণ মাইজপাড়া ইউনিয়নে পুটিমারী বাজারের পাশেই অবস্থিত সিরামিকস পাহাড় স্থানীয় প্রভাবশালীদের সহায়তায় এক শ্রেণীর অসাধু চক্র পরিবেশ অধিদফতরের ছাড়পত্র না নিয়েই নির্বিচারে মাটি কেটে ধ্বংস করে দিচ্ছে। একই অবস্থা সেখানকার আদিবাসীদের বসতি গারো পাহাড়েও। প্রতিদিন শত শত ট্রাক সাদামাটি কেটে নিয়ে গ্রাস করছে প্রাকৃতিক এ সৌন্দর্যকে। প্রভাবশালী চক্র সংশ্লিষ্ট প্রশাসনকে ম্যানেজ করে তাদের রাজত্ব কায়েম করেছে। সরেজমিনে পরিদর্শন করে স্থানীয়দের সঙ্গে কথা বলে এমনই তথ্য পাওয়া গেছে। স্থানীয়দের অভিযোগ খনিজ সম্পদ ব্যুরো থেকে ১ হাজার বস্তা মাটি নেয়ার অনুমোদন এনে স্থানীয় প্রভাবশালীদের সহায়তায় হাজার হাজার বস্তা মাটি নিয়ে যায়। এ বিষয়ে প্রশাসনের কোনো দৃষ্টি নেই। তবে ২০১৪ সালের শেষের দিকে নতুন যোগদান করা উপজেলা নির্বাহী অফিসার মোহাম্মদ আনিসুজ্জমান খান সরেজমিনে পরিদর্শন করে মাটি কাটা সাময়িক বন্ধ করে দেন। এ ব্যাপারে তিনি একটি কমিটি গঠনও করে দেন। কিন্তু কিছুদিন বন্ধ থাকার পর আবারও শুরু হয়েছে মাটি কাটা। স্থানীয়রা জানান, এগ্রো সিরামিক কোম্পানির মালিক তপন দীর্ঘদিন ধরে মাটি কেটে নিচ্ছেন। এ ব্যাপারে তিনি বলেন, আমি খনিজ সম্পদ মন্ত্রণালয়ের অনুমতি নিয়েই মাটি কাটছি। নিয়ম অনুযায়ী এসব পাহাড় কাটলে সঙ্গে সঙ্গে মাটি দিয়ে ভরাট করে দিতে হয়। কিন্তু সেদিকে কোনো খেয়াল নেই। এলাকাবাসীর অভিযোগ পাহাড়ে প্রভাবশালীদের তৎপরতায় প্রাণভয়ে কেউ প্রতিবাদ করতে পারছে না। নির্বিচারে পাহাড় কাটার ফলে একদিকে যেমন পাহাড়ের প্রাকৃতিক ভারসাম্য নষ্ট হচ্ছে অপরদিকে পর্যটন নগরীর অপার সম্ভাবনাটিও বিলীন হয়ে যাচ্ছে। এখনও চলছে পাহাড় কাটার মহোৎসব। এ ব্যাপারে স্থানীয় ইউপি চেয়ারম্যান গাজীউর রহমান বলেন প্রশাসন এসে বেশ কয়েকবার বন্ধ করে দেয়ার পরও থামছে না মাটি কাটা। উপজেলা নির্বাহী অফিসার মোহাম্মদ আনিসুজ্জামান খান জানিয়েছেন খুব শিগগিরই তদন্ত করে ব্যবস্থা নেয়া হবে। ","['Science & Environment', 'Government actions', 'Discourse']",Investigative
8,8,"মিসরীয়রা স্ফিংস ও পিরামিড নিয়ে গর্ব করে। মার্কিনিদের গৌরব তাদের বহুত্ববাদ। ব্রিটিশদের গৌরব আভিজাত্য, ঐতিহ্য। বাংলাদেশের বাঙালিদের বহুত্ববাদের চর্চা ক্রমশ সংকীর্ণ হয়ে আসছে। পিরামিড বা স্ফিংস নেই। বাঙালির পূর্বপুরুষ সব চাষাভুষা। চাষাভুষা পূর্বপুরুষ ঠিক আভিজাত্যবোধ আনে না। তার মানে এই নয় যে গর্ব করার কিছু নেই বাঙালির। জীবনবাজি রেখে ভাষার সম্মান প্রতিষ্ঠা করার গৌরব আছে। বাংলা আনুষ্ঠানিকভাবে রাষ্ট্রের ভাষা। আপাত বিচারে অবশ্য ওই স্বীকৃতিটুকু নিয়েই সন্তুষ্ট থাকতে হয়। সরকারি দফতর বা রাষ্ট্রপরিচালনার কাজে বাংলার অংশগ্রহণ আছে, আবার বাংলার চেয়ে ইংরেজি ব্যবহারেই যেন গৌরব বেশি। অদ্ভুত, বাংলা ভাষার জন্য প্রাণ দিয়েছে বলে বাঙালি গর্ব করে আবার প্রয়োগের ক্ষেত্রে ইংরেজি ব্যবহারের প্রতি-ই তার পক্ষপাত। অবাঙালিরা বাংলার প্রতি যতখানি বিরূপ, বাঙালিরা তার চেয়ে বেশি। বাংলা ভাষার দুর্ভাগ্য যে, এ ভাষা সংস্কারের ভার পড়েছিল সংস্কৃত পণ্ডিতদের ওপর। তারা ইচ্ছামাফিক বাংলা ভাষার রূপ বদলেছে। প্রাণ দিয়ে চেষ্টা করেছে বাংলাকে প্রায় সংস্কৃত ভাষায় রূপায়ণের। মৃত্যুঞ্জয় তর্কালংকার, উইলিয়াম কেরি এবং তার কতিপয় মুন্সি গোষ্ঠী যেভাবে বাংলাকে সংস্কৃত ঘেঁষা করেছেন, রাম রাম বসু গোষ্ঠী আবার চেয়েছেন একইভাবে আরবি-ফার্সির মিশেল দিয়ে বাংলাকে প্রায় আরবির কাছাকাছি নিয়ে যেতে। পুস্তক প্রণয়নসহ বাংলা ভাষা চর্চার সব কাজ শুরু হয়েছিল এসব ভাষা ব্যবসায়ীদের হাত ধরে। একদম গোড়া থেকে বাংলা ভাষা নানাভাবে আরবি, ফার্সি ও সংস্কৃত ভাষার আগ্রাসনের মুখে পড়েছে।ভাষার আরও দুর্ভাগ্য যে, এর প্রথম ব্যাকরণ রচিত হয়েছে হ্যালহেড নামের একজন ইংরেজের হাতে। হ্যালহেড গ্রুপ বাংলা মুলুকে এসেছিল বাণিজ্য করতে। বাণিজ্যের প্রয়োজনে ভাষা শেখা এবং সেই সুবাদে যে ব্যাকরণ লেখা- তাতে বিস্তর জটিলতা থাকবে, সেটাই স্বাভাবিক। শুরুটা হয়েছিল জটিলতা দিয়ে। এখন পর্যন্ত অব্যাহত আছে জটিলতা। বাংলা ভাষা বাঁচানোর জন্য বিভিন্ন সময়ে ভাষাপ্রেমিক মনীষীদের নানাভাবে সতর্কবার্তা জারি করতে হয়েছে। এ সতর্কবার্তার অংশ হিসেবে ইসমাইল হোসেন সিরাজী লিখেছিলেন, ‘তাই বলি ভ্রাত : বঙ্গীয় মুসলমান! আর আলস্যে কাল কাটাইও না। বঙ্গ ভাষাকে হিন্দুর ভাষা মনে করিও না। যে ভাষায় মনোভাব ব্যক্ত করিয়া তুমি আরাম লাভ কর সেই ভাষা মাতার মতো। মাতাকে সেবা-শুশ্রূষা না করিলে যে পাপ, মাতৃভাষাকে সেবা না করিলে যত্ন না করিলে সেই একই পাপ। তাই বলিতেছি, হে বঙ্গীয় মুসলমান, ইংরেজি ভাষার প্রতি একবার দৃষ্টিপাত করিয়া দেখুন, উহা অন্যূন পঁচিশ লাখ গ্রন্থ সমলংকৃত। আর বাংলা ...?’। মহাকবি কায়কোবাদ লিখলেন, উর্দু কোনোরূপেই বাংলার মুসলিম জনসাধারণের ভাষা হইতে পারিবে না। বড়জোর উহা কয়েকজন ভাববিলাসীর ভাষা হইতে পারে। সৈয়দ এমদাদ আলী লিখলেন, আমাদিগকে বিপুল সাধনায় আত্মনিয়োগ করিয়া পতিত, পদানত বাংলা ভাষাকে উদ্ধার করিতে হইবে। আবুল মনসুর আহমেদ লিখলেন, বাংলা ভাষাকে মুসলিম ঐতিহ্যহীন শান্তিনিকেতনী উৎকলী বাংলায় রূপান্তরিত করিয়া পাকিস্তানের দুই অংশের মধ্যে ভাষিক ব্যবধান আর যাতে না বাড়াই সেদিকে আমাদিগকে সচেতন থাকিতে হইবে।দেখা যাচ্ছে, শ্রেষ্ঠ মনীষীরা বাংলা ভাষা ‘কোলকেতেয়ে’ কথ্য ভাষা হবে নাকি কেরীয় শাসিত সংস্কৃত ঘেঁষা শান্তিনিকেতনী ভাষা হবে, নাকি আরবি, ফার্সি ও উর্দু মিশেলের রাম রাম বসুর ভাষা হবে তা নিয়ে পঞ্চাশের দশকে বিস্তর বাদানুবাদ ছিল। এ বিতর্কে মুন্সি-মৌলভীরাই বা বসে থাকবেন কেন? দেদার আরবি-ফার্সি প্রয়োগ করে তারা লিখলেন ‘মঞ্জিল মঞ্জিল রাহা গুজরিয়া যায়’- এটাই নাকি খাঁটি বাংলা ভাষা। এখন যেমন বিস্তর তর্ক চলে প্রমিত বাংলা বা মান বাংলা নিয়ে অথবা গণমাধ্যমের ডিজুস ভাষা নিয়ে বা এফএম রেডিও’র ভাষা নিয়ে।ভাষা নেই কার? বিশ্ব ব্রহ্মাণ্ডে কোনো কিছুই ভাষাহীন নয়। মুগ্ধ প্রকৃতির সামনে দাঁড়িয়ে ভাষাবান মানুষ বলে অপূর্ব! এত সুন্দর প্রকৃতি কিন্তু তার ভাষা নেই। ঠিক নয়। যে রূপে প্রকাশিত হচ্ছে প্রকৃতি, সেটাই তার ভাষা। যেমন আছে ভ্রুর ভাষা, চোখের ভাষা, আঙুলের ভাষা। পৃথিবীর প্রত্যেকটি প্রাণী এবং উদ্ভিদের ভাষা আছে। হয়তো ভাষার বোধ নেই তাদের; কিন্তু ভাষার বোধ কি সব মানুষেরও আছে? ভাষাবোধ সবার নেই বলে আমাদের অধিকাংশকে দিয়েই ভাষা বলিয়ে নেয়, লিখিয়েও নেয়; কিন্তু আমরা ভাষাকে দিয়ে বলাতে বা লেখাতে পারি না। তিনিই লেখক, ভাষাকে দিয়ে যিনি বলিয়ে বা লিখিয়ে নিতে পারেন। অর্থাৎ কি-না তিনি ভাষার বশীভূত নন, ভাষা তার বশে। পৃথিবীর কোনো ভাষাই কোনোটির চেয়ে বেশি ভালো বা মন্দ নয়। সব ভাষাই শ্র“তিমধুর। সব ভাষাই মনোভাব প্রকাশে সক্ষম। তবে, ঠিক যে ভাষায় যত বেশি প্রতিভাবান জন্মান, তার ভাষা তত ক্ষমতাবান হয়ে ওঠে। বাংলা ভাষায় যদি আইনস্টাইনের মতো বিজ্ঞানী জন্ম নিতেন এবং তার লেখা সব নথিপত্র যদি বাংলাতেই লেখা থাকত তবে পৃথিবীর কোটি কোটি মানুষ বাংলা ভাষা চর্চা করত। বাংলা ভাষা হয়ে উঠত ক্ষমতাবানের ভাষা।আরেকটি কথা বলা দরকার, ‘বাংলা ভাষার জন্য জীবন দিয়েছি’ কথাটি বলেই আমরা যারপরনাই ভাবপ্রবণ হয়ে পড়ি ভাষার মাসে। আমাদের এ আবেগের মধ্যেও একটু ঝামেলা আছে। নিজের ভাষাকে সত্যিকার অর্থে ভালোবাসলে অন্য সব ভাষার প্রতি সম্মান দেখানো আমাদের চর্চার মধ্যে আসা উচিত। সেই আচরণ চর্চায় অভ্যস্ত হয়ে উঠিনি আমরা। আমরা ক্ষমতাবানের ভাষাকে ভালোবাসি। ক্ষমতাহীনের ভাষাকে নিষ্পেষণ করি। আমাদের দেশেই ক্ষুদ্র নৃগোষ্ঠীর ভাষাগুলো যে কী পরিমাণ অবদমনের মধ্যে রয়েছে, কী ভীষণ বৈষম্যের মধ্যে রয়েছে, তা নজর করারও প্রয়োজন বোধ করি না। নিজেদের ভাষা চর্চার অভাবে ক্ষুদ্র নৃগোষ্ঠীগুলোর সংস্কৃতি বিলুপ্তির পথে প্রায়। বাঙালি নিজে ভাষার কারণে নিষ্পেষণের শিকার হয়েছিল। অথচ অন্য ভাষিক গোষ্ঠীর মর্মবেদনা বোঝে না। বঞ্চিত নৃগোষ্ঠীর মানুষরা নিশ্চয়ই আমাদের বাংলা ভাষীদের পাকিস্তানি শাসকগোষ্ঠীর মতোই অত্যাচারী ভাবে। সংবিধানের ২-এর (ক) অনুচ্ছেদের বিরুদ্ধে আমরা কমবেশি বলি। যে কারণে ২-এর (ক) নিয়ে এত কথা বলি, সে তো ওই বৈষম্যই। ২-এর (ক) অনুচ্ছেদের চেয়ে ধারা (৩) আরও বেশি বৈষম্যময়। ২-এর (ক) অনুচ্ছেদে বলা হয়েছে, প্রজাতন্ত্রের রাষ্ট্রধর্ম ইসলাম, তবে অন্যান্য ধর্মও শান্তিতে পালন করা যাইবে। অথচ ধারা (৩)-এ বলা আছে, প্রজাতন্ত্রের রাষ্ট্রভাষা বাংলা। খুবই ভালো কথা। কিন্তু একটিবারের জন্য কোথাও লেখা নেই, অন্য ভাষাভাষীরাও সমান মর্যাদার সঙ্গে তাদের ভাষার চর্চা করতে পারবে। লেখা আছে, বাংলাদেশের সর্বত্র অফিস, আদালত, সরকারি, আধা সরকারি, স্বায়ত্তশাসিত প্রতিষ্ঠানের ভাষা হবে বাংলা। আদালতের সওয়াল জবাব বাংলায় হতে হবে। বাস্তবতা কী আশা করি তা লিখে জানানোর প্রয়োজন নেই। নাগরিক ও রাজনৈতিক অধিকারসংক্রান্ত জাতিসংঘের চুক্তি স্বাক্ষরকারী বাংলাদেশ। যার ধারা (২৭)-এ বলা আছে, যেসব দেশে আঞ্চলিক ভাষাভিত্তিক অথবা ধর্মীয় এমন জনগোষ্ঠী থাকে, যারা ওই দেশের সংখ্যালঘিষ্ঠ, তাদের ক্ষেত্রে তাদের নিজস্ব ভাষার অধিকার অস্বীকার করা যাবে না। বরং সংখ্যাগরিষ্ঠ জনগোষ্ঠীর সঙ্গে সঙ্গতি রেখে সংখ্যালঘু ভাষাগোষ্ঠীরও নিজস্ব কৃষ্টি, সংস্কৃতি এবং ভাষা অনুশীলন, চর্চা ও প্রচারের অধিকার সমুন্নত রাখতে হবে। যেসব রাষ্ট্রে ভাষাগত সংখ্যালঘু বা আদিবাসী রয়েছে তাদের ভাষা ব্যবহারের অধিকার হরণ করা যাবে না। করলে আইনানুগ ব্যবস্থা গ্রহণ করতে রাষ্ট্র বাধ্য থাকবে।পার্বত্য অঞ্চলে আদিবাসী বা ক্ষুদ্র নৃগোষ্ঠীগুলোর শিশুরা তাদের নিজেদের ভাষায় শিক্ষা গ্রহণ করতে পারছে না। বাধ্য হচ্ছে বাংলা শিখতে। তারা নিশ্চয়ই আমাদের নিপীড়নকারী বাঙালি ভাবে। বাংলা রাষ্ট্রভাষা এবং সংখ্যাগরিষ্ঠের ভাষা হওয়ার সুবাদে অন্য ভাষাগোষ্ঠীর ভাষাগুলোর প্রতি যে বৈষম্য চালু রেখেছি আমরা, তা আমাদের ভাষা আন্দোলনের চেতনার সঙ্গে সাংঘর্ষিক। ভাষার মাসে নিজের ভাষার প্রতি আমরা প্রচুর আবেগ প্রদর্শন করি, অন্য ভাষাগোষ্ঠীর মানুষেরও যে তাদের ভাষার প্রতি আবেগ আছে তা অস্বীকার বা উপেক্ষা করে। ভাবলে ভাষার মাসে বিষয়টি আরও বেশি করে পীড়া দেয়। এ বছর ফেব্রুয়ারিতে অবশ্য ভিন্ন আরও একটি আশংকা করছি। কে জানে, কখন আবার বাবু গয়েশ্বর চন্দ্র রায় ভাষা শহীদদের ‘নির্বোধ ভাষাশহীদ’ দাবি করে বসেন। বলতেও পারেন, কেন ভাষাশহীদরা সেদিন ঘরে না থেকে, সেধে যেচে রাস্তায় গিয়ে পাকিস্তানি জান্তার গুলির নিচে বুক পেতে দিল। অতএব তাদের জন্য ফুল দেয়াও এক ধরনের নির্বোধত্ব। বাবু গয়েশ্বর রায়ের আইকিউ টেস্টের কবলে পড়ে আবার ভাষাশহীদরাও ফেল না করে বসেন!জয়া ফারহানা : প্রাবন্ধিক ও গল্পকার ",['Discourse'],Commentary
9,9,"খাগড়াছড়ি জেলার পানছড়ির নাপিতাপাড়ায় যৌথবাহিনী অভিযান চালিয়ে দুটি অস্ত্র, পাঁচ রাউন্ড তাজা গুলি ও সেনাবাহিনীর পোশাকসহ দুই সন্ত্রাসীকে আটক করেছে। নিরাপত্তাবাহিনীর দাবি, আটকরা ইউপিডিএফ’র সামরিক শাখার কর্মী।পানছড়ি থানার ভারপ্রাপ্ত কর্মকর্তা আব্দুল জব্বার জানান, গোপন খবরের ভিত্তিতে সোমবার গভীর রাতে পানছড়ির নাপিতাপাড়ায় অভিযান চালায় যৌথবাহিনীর সদস্যরা। রাতভর তল্লাশি চালিয়ে প্রমেশ চাকমা (৩৩) ও সোনামনি চাকমা (৩৫) নামের দুই ব্যক্তিকে আটক করা হয়।যৌথবাহিনী এসময় তাদের কাছ থেকে একটি বিদেশী পিস্তল, একটি এলজি, দুই ধরনের পাঁচ রাউন্ড গুলি, ম্যাগজিন ও একসেট সেনাবাহিনীর পোশাক উদ্ধার করা হয়।পানছড়ি থানার ভারপ্রাপ্ত কর্মকর্তা (ওসি) মো. আব্দুল জব্বার ঘটনার সত্যতা নিশ্চিত করে বলেন, আটক ব্যক্তিদের পানছড়ি পুলিশের নিকট হস্তান্তর করা হয়েছে ।","['Crime', 'Politics']",Investigative
10,10,"রাঙ্গামাটিতে বুধবার হিল উইমেন্স ফেডারেশনের নবম কেন্দ্রীয় সম্মেলন ও প্রতিনিধি কাউন্সিল অনুষ্ঠিত হয়েছে। রাঙ্গামাটির ক্ষুদ্র নৃ-গোষ্ঠীর সাংস্কৃতিক ইন্সটিটিউটের মিলনায়তনে দিনব্যাপী এ সম্মেলন অনুষ্ঠিত হয়। কাউন্সিলে মনিরা ত্রিপুরাকে সভাপতি, আশিকা চাকমাকে সাধারণ সম্পাদক এবং শৈএনু মারমাকে সাংগঠনিক সম্পাদক করে ১৫ সদস্যবিশিষ্ট নতুন কেন্দ্রীয় কমিটি গঠিত হয়। চঞ্চনা চাকমার সভাপতিত্বে সম্মেলনে প্রধান অতিথি ছিলেন জাতীয় সংসদের পার্বত্য রাঙ্গামাটি আসনের সদস্য ও পার্বত্য চট্টগ্রাম জনসংহতি সমিতির সহ-সভাপতি উষাতন তালুকদার। বিশেষ অতিথি ছিলেন মঙ্গল কুমার চাকমা, অরুণ ত্রিপুরা প্রমুখ। ","['Politics', 'Culture']",Straight
11,11,"পাহাড়ে তেল-গ্যাস অনুসন্ধান ও উত্তোলন কর্মকাণ্ডে সেখানকার প্রাকৃতিক পরিবেশ বিপর্যয়ের পাশাপাশি ভূমিবিরোধ আরও জটিল হয়ে উঠতে পারে বলে আশংকা প্রকাশ করেছেন পার্বত্য আঞ্চলিক পরিষদ চেয়ারম্যান জ্যোতিরিন্দ্র বোধিপ্রিয় লারমা ওরফে সন্তু লারমা। সোমবার দুপুরে রাঙ্গামাটির পার্বত্য চট্টগ্রাম আঞ্চলিক পরিষদের সভাকক্ষে আয়োজিত এক মতবিনিময় সভায় তিনি এ আশংকার কথা জানান।এ বিষয়ে স্থানীয় জনপ্রতিনিধি ও সুশীল সমাজের প্রতিনিধিদের সঙ্গে মতবিনিময় করেন সন্তু লারমা। এতে অংশ নেন রাঙ্গামাটির সংসদ সদস্য উষাতন তালুকদার, কাপ্তাই উপজেলা চেয়ারম্যার দিলদার হোসেন, রাঙ্গামাটি সদর উপজেলা চেয়ারম্যান অরুণ কান্তি চাকমা, পার্বত্য চট্টগ্রাম নাগরিক কমিটির সভাপতি গৌতম দেওয়ান, খাগড়াছড়ি হেডম্যান অ্যাসোসিয়েশনের সভাপতি শক্তিপদ ত্রিপুরা, আঞ্চলিক পরিষদের সদস্য হাজী কামাল উদ্দিন, রক্তোৎপল ত্রিপুরা, সাবেক যুগ্ম জেলা জজ অ্যাডভোকেট দীপেন দেওয়ান, সাবেক উপসচিব প্রকৃতি রঞ্জন চাকমা প্রমুখ। ","['Politics', 'Science & Environment', 'Discourse']",Commentary
12,12,"আগের দিন ভারোত্তোলনে দুটি ব্রোঞ্জপদক এনে দিয়েছিলেন মোল্লা সাবিরা ও মোস্তাইন বিল্লাহ। এবার এই ডিসিপ্লিন থেকে দেশকে রুপা এনে দিলেন ফুলপতি চাকমা। রোববার গেমসের তৃতীয় দিন আসামের গৌহাটির ভোগেশ্বরী ইনডোর স্টেডিয়ামে অনুষ্ঠিত মেয়েদের ৫৮ কেজি ওজন শ্রেণীতে ১৪৪ কেজি ওজন তুলে রুপা জেতেন তিনি। স্ন্যাচে ৬৩ ও ক্লিন অ্যান্ড জার্কে ৮১ কেজি তোলেন ফুলপতি। এ ইভেন্টে ১৮৭ কেজি (স্ন্যাচে ৮০ ও ক্লিন অ্যান্ড জার্কে ১০৭ কেজি) তুলে স্বর্ণপদক জেতেন স্বাগতিক ভারতের সরস্বতী রাউত। আর ১৪২ কেজি (স্ন্যাচে ৬১ ও ক্লি অ্যান্ড জার্কে ৮১) তুলে ব্রোঞ্জ জেতেন শ্রীলংকার উমেইরা মোহেদিন।এবারই প্রথম মহিলা ভারোত্তোলন ডিসিপ্লিন যোগ হয়েছে এসএ গেমসে। প্রথমবার অংশ নিয়েই বাংলাদেশকে রুপা এনে দিতে পেরে ভীষণ খুশি ফুলপতি চাকমা। তার কথা, ‘স্বর্ণপদক জিতব বলে আশা করেছিলাম। পারিনি। তবু খুশি রুপা জিতে। দেশের জন্য একটি পদক জিততে পেরেছি, তাই ভালো লাগছে।’ এর আগে আন্তর্জাতিক পর্যায়ে ২০১০ সালে মালয়েশিয়ায় কমনওয়েলথ ভারোত্তোলন চ্যাম্পিয়নশিপে ব্রোঞ্জপদক জিতেছিলেন ফুলপতি। ২০১২ সালে নেপালে প্রথম সাউথ এশিয়ান ভরোত্তোলন চ্যাম্পিয়নশিপে রুপা জিতেছিলেন তিনি। রুপাজয়ী ফুলপতি চাকমার হাতে পদক তুলে দেন বাংলাদেশ কন্টিনজেন্টের শেফ দ্য মিশন আশিকুর রহমান মিকু।আরচারিবাংলাদেশের আরচার বিউটি রায় এবং শেখ সজীব মিক্সড রিকার্ভ ইভেন্টে ভুটানকে হারিয়ে ফাইনালে ওঠেন। বাংলাদেশের আরচার সুস্মিতা বণিক এবং আনোয়ারুল কাদের মিক্সড কম্পাউন্ডে শ্রীলংকাকে হারিয়ে ফাইনাল নিশ্চিত করেন।টেবিল টেনিসমহিলা দলীয় ইভেন্টে বাংলাদেশ দলের মৌমিতা আলম, রাইমা আক্তার, শারমিন আক্তার মিনারা ৩-২ সেটে নেপালকে হারিয়ে সেমিফাইনালে ওঠেন। পুরুষ দলীয় ইভেন্টে বাংলাদেশ দলের মানস চৌধুরী, মাহাবুব বিল্লা এবং মো. ইমরান হোসেন ০-৩ সেটে নেপালের কাছে হেরে যান।ব্যাডমিন্টনপুরুষ দলীয় ইভেন্টে বাংলাদেশ দলের আহসান হাবিব পরশ, আয়মন ইবনে জামান, এনামুল হক/আহসান হাবিব পরশ ৩-০ সেটে মালদ্বীপকে হারিয়ে সেমিফাইনালে ওঠেন।",['Sports'],Straight
13,13,"৭টি উপজেলার ৩৩টি ইউনিয়ন পরিষদে সম্ভাব্য চেয়ারম্যান প্রার্থীদের গণসংযোগ শুরু হয়ে গেছে। জেলার দুর্গম এলাকাগুলোর প্রার্থীরা সম্প্রদায় ও জাতিগত বিষয় ইস্যুকেই প্রাধান্য দিচ্ছে তাদের কৌশলগত কর্মতৎপরতায়। এসব ইউপিতে বর্তমান চেয়ারম্যানসহ আ’লীগ, বিএনপি, জেএসএস এবং নির্দলীয়ভাবে চেয়ারম্যান পদে নির্বাচনে লড়তে পারে বলেও জানানো হয়েছে। জেলা আওয়ামী লীগের যুগ্ম-সাধারণ সম্পাদক ও পার্বত্য জেলা পরিষদ সদস্য লক্ষ্মীপদ দাস জানান, জেলার ৩৩টি ইউপির জন্য দলীয়ভাবে এখনও ইউপি চেয়ারম্যান প্রার্থীর নাম যাচাই-বাছাই করা হয়নি, তবে প্রাথমিক কাজ চলছে। জেলা বিএনপির সিনিয়র সহ-সভাপতি অধ্যাপক মো. ওসমান গণি বলেন, দলের হাইকমান্ড থেকে সংকেত পেলেই জেলার ৭টি উপজেলার ৩৩টি ইউনিয়ন পরিষদে দলীয়ভাবে চেয়ারম্যান প্রার্থী মনোনয়ন দেয়া হবে। জনসংহতি সমিতির শীর্ষ নেতা অংশৈ মং মারমা বলেন, ইউপি নির্বাচনে প্রকাশ্যে চেয়ারম্যান প্রার্থী না দিলেও দলের সমর্থিত প্রার্থীরাও নির্বাচন করবে এবারে ইউপিতে। রুমা সদর ইউপির সাবেক চেয়ারম্যান ও উপজেলা আওয়ামী লীগের বর্তমান সভাপতি উহ্লামং মারমা দলীয়ভাবে মনোনয়ন পাবেন-সেটাই তিনি আশা করছেন বলে জানান। থানছি উপজেলার দুর্গম ও মিয়ানমার সীমান্ত এলাকার ইউনিয়ন পরিষদ রেমাক্রীর বর্তমান চেয়ারম্যান মালি রাম ত্রিপুরাসহ ৫ জন স্থানীয় নেতা এবার ইউপি নির্বাচনে লড়তে পারেন বলে জানান মালি রাম ত্রিপুরা নিজেই। রোয়াংছড়ি উপজেলার সদর ইউপির বর্তমান চেয়ারম্যান ও উপজেলা বিএনপি নেতা সাহ্লা মং মারমা, সাবেক ইউপি চেয়ারম্যান ও জেএসএস নেতা অংশৈ মং মারমাসহ ৬ জন ইউপি নির্বাচনে চেয়ারম্যান পদে নির্বাচন করতে পারেন। আলীকদম উপজেলার সদর ইউপির বর্তমান চেয়ারম্যান আওয়ামী লীগ নেতা জামাল উদ্দিনসহ ৭ জন নেতা এবার ইউপিতে নির্বাচন করতে পারেন। লামার ফাঁসিয়াখালী ইউপির বর্তমান চেয়ারম্যান জাকির হোসেনসহ ৭ জন, ফাইতংয়ের চেয়ারম্যান শামসুল আলমসহ ৫ জন, নাইক্ষ্যংছড়ি উপজেলার বাইশারী ইউপি চেয়ারম্যান মনিরুল ইসলাম মনুসহ ৮ জন এবং বান্দরবান সদর উপজেলার কুহালং ইউপির চেয়ারম্যান সানু প্র“ মারমাসহ ৬ জন এবারও ইউপি নির্বাচনে অংশ নিচ্ছেন বলে জানান।","['Politics', 'Government actions']",Straight
14,14,"ফরিদগঞ্জে শীতবস্ত্র বিতরণফরিদগঞ্জ প্রতিনিধিফরিদগঞ্জ পূর্বাঞ্চলের ৭টি ইউনিয়নে রিকশা চালকদের মাঝে শিল্পপতি এমএ হান্নান শীতবস্ত্র বিতরণ শুরু করেছেন। সোমবার তার পক্ষে ফরিদগঞ্জ পৌর এলাকার বাসস্ট্যান্ডে শীতবস্ত্র বিতরণ করেন ফরিদগঞ্জ পৌরসভার সাবেক মেয়র মো. মঞ্জিল হোসেন, জেলা স্বেচ্ছাসেবক দলের সদস্য মো. নজরুল ইসলাম নজু, আবদুর রাজ্জাক রাজা।ছাগলনাইয়ায় অজ্ঞাত যুবকের লাশ উদ্ধারছাগলনাইয়া প্রতিনিধিছাগলনাইয়া পৌরসভার দক্ষিণ সতর ওয়ার্ডের ফুলছড়ি খাল থেকে সোমবার সকালে অজ্ঞাত যুবকের ভাসমান লাশ উদ্ধার করেছে পুলিশ।জুরাছড়িতে জেএসএস সদস্যের পদত্যাগরাঙ্গামাটি প্রতিনিধিরাঙ্গামাটির জুরাছড়িতে জনসংহতি সমিতির (জেএসএস) এক গ্রাম কমিটির সদস্য পদত্যাগ করেছেন। জুরাছড়ি ইউনিয়নের দুরহাতছড়ার প্রদীপচন্দ্র চাকমার ছেলে রূপায়ন চাকমা জেএসএসের গ্রাম কমিটির সাধারণ সদস্য ছিলেন।বোয়ালখালীর দুই প্রতিষ্ঠানে জরিমানাবোয়ালখালী (চট্টগ্রাম) প্রতিনিধিবোয়ালখালী উপজেলা সদরে অভিযান চালিয়ে ফুলকলি ও মধুবন নামের ২ ব্যবসা প্রতিষ্ঠানে লেভেলবিহীন ও মেয়াদোত্তীর্ণ দই বিক্রির অভিযোগে ৫০ হাজার টাকা জরিমানা করেছে ভ্রাম্যমাণ আদালত। ইউএনও কাজী মাহবুবুল আলম আদালত পরিচালনা করেন। ","['Government actions', 'Health']",Straight
15,15,"সাজেকে খাদ্য সংকট মোকাবেলায় জরুরি পদক্ষেপ নিয়েছে সরকারের একাধিক মন্ত্রণালয়, অধিদফতর, বিভাগ ও সংস্থা। এরমধ্যে সরকারিভাবে পর্যাপ্ত ত্রাণ ও খাদ্য সহায়তা শুরু হয়েছে বলে জানান সরকারের সংশ্লিষ্ট দফতর ও প্রশাসনিক কর্মকর্তারা।স্থানীয় ও প্রশাসনিক সূত্র জানায়, রাঙ্গামাটি পার্বত্য জেলার সীমান্তবর্তী উপজেলার দুর্গম পাহাড়ি এলাকা সাজেক ইউনিয়ন। এ ইউনিয়নের বিভিন্ন পাহাড়ি গ্রামে বসবাসকারী লোকজন হঠাৎ খাদ্য সংকটে পড়েছেন। সেখানকার লোকজন একমাত্র নির্ভরশীল জুম চাষের ওপর। কিন্তু গত মৌসুমে খরাসহ প্রকৃতির বিরূপ প্রভাবে জুমচাষ ব্যাহত হয়ে পড়ে। ফলে এ মৌসুমে খাদ্য সংকটে পড়েন স্থানীয়রা। চলতি মৌসুম কেবল শুরু। ফসল পেতে সময় লাগবে আরও অন্তত চার মাস। তা ছাড়া জুম চাষের বিকল্প আয়-উপার্জন ও কর্মস্থান কিছুই নেই তাদের। শুক্রবার জেলা প্রশাসক মানজারুল মান্নান স্থানীয় গণমাধ্যমকর্মীদের বলেছেন, সাজেক খুব দুর্গম পাহাড়ি এলাকা। গত বছর প্রকৃতির বিরূপ আবহাওয়ার কারণে সেখানকার লোকজনের জুমচাষ ব্যাহত হয়। এতে ফসল উৎপাদন তেমন হয়নি।তিনি বলেন, সংকট মোকাবেলায় জরুরিভাবে পর্যাপ্ত খাদ্য ও অর্থ সহায়তার ব্যবস্থা নেয়া হয়েছে। পার্বত্য চট্টগ্রাম বিষয়ক মন্ত্রণালয় এটিকে খুব গুরুত্ব দিচ্ছে। এর মধ্যে মন্ত্রণালয় থেকে রাঙ্গামাটি পার্বত্য জেলা পরিষদের মাধ্যমে ১০ টন চাল বিতরণ করা হয়েছে। আরও ১০ টন বরাদ্দ দিয়েছে পার্বত্য মন্ত্রণালয়। এ ছাড়া দুর্দশাগ্রস্তদের সহায়তার জন্য জেলা প্রশাসনের মাধ্যমে নগদ ১০ লাখ টাকা পাঠানো হয়েছে পার্বত্য মন্ত্রণালয় থেকে। জেলা প্রশাসনের জিআর কর্মসূচি থেকে ২০ টন চাল দেয়া হয়েছে। সেনাবাহিনীর পক্ষ থেকেও বিভিন্ন সহায়তা দেয়া হচ্ছে।বৃহস্পতিবার খাদ্যপীড়িত সাজেকের রুইলুই পাড়ায় খাদ্য সহায়তা বিতরণ করে রাঙ্গামাটি পার্বত্য জেলা পরিষদ। বিতরণকালে স্মৃতি বিকাশ ত্রিপুরা, সবির কুমার চাকমা, অমিত চাকমা রাজু, রেমলিয়ানা পাংখোয়া, দীপ্তিমান চাকমা, সুমিতা চাকমাসহ স্থানীয় জনপ্রতিনিধি ও গণ্যমান্য ব্যক্তিরা উপস্থিত ছিলেন। ","['Government actions', 'Health', 'Natural Disaster']",Straight
16,16,"সহকারী শিক্ষক, সেন্ট যোসেফ উচ্চ মাধ্যমিক বিদ্যালয়, মোহাম্মদপুর, ঢাকা[পূর্বে প্রকাশিত অংশের পর]* নিচের অনুচ্ছেদটি পড় এবং ৫, ৬ ও ৭ নম্বর প্রশ্নগুলোর উত্তর দাও-সোমপুর বিহারটি পাল রাজা ধর্ম পালের আমলে নির্মিত। হিমালয়ের দক্ষিণে এটাই সবচেয়ে বড় বিহার। এই বৌদ্ধ আশ্রমটি ২২ একর জমির ওপর প্রতিষ্ঠিত। যেখানে ছিল এক সারিতে ৬৩টি পাথরের মূর্তি। এ মূর্তিগুলোতে বৌদ্ধ ধর্মের ছাপ সুস্পষ্ট ছিল। মূর্তিগুলোর উপরের দিকে টেরাকোটার চিত্র ছিল এবং ছবিগুলোতে ছিল লোক শিল্পের ছাপ। পাহাড়পুরে পোড়ামাটির শিল্পের মধ্যে সাপ, হরিণ, সিংহ, বাঘ, হাতি, শূকর, বানর, রাজহাঁস নিজস্ব ভঙ্গিমায় চিত্রিত হয়েছে। বাংলার অত্যন্ত জনপ্রিয় এ শিল্পের মাধ্যমে তৎকালীন সমাজ জীবনের একটা চিত্র পাওয়া যায়। তাই বলা যায়, বাংলাদেশের প্রাচীন আশ্চর্য সব নিদর্শনের মধ্যে এটি উল্লেখযোগ্য নিদর্শন।৫। সঠিক উত্তরটি উত্তরপত্রে তোল- ০৫ক) কার আমলে সোমপুর বিহার নির্মিত হয়?১. ধর্ম পালের ২. বৌদ্ধ গুরুদের৩. রাজ পালের ৪. গোপালেরখ) হিমালয়ের দক্ষিণে সবচেয়ে বড় বিহার কোনটি?১. সোমপুর বিহার ২. ধর্মপাল বিহার৩. শালবন বিহার ৪. পাহাড়পুর বিহারগ) পাহাড়পুর বিহারে প্রাপ্ত মূর্তিগুলোর বৈশিষ্ট্য কী?১. উপরের দিকে টেরাকোটার কাজ২. মূর্তিগুলো মাটির তৈরি৩. মূর্তিগুলো ধর্মীয় দেব-দেবীর৪. এগুলো ভাঙা ছিলঘ) সোমপুর বিহারটি কত একর জমির উপর অবস্থিত?১. ২১ একর ২. ২২ একর৩. ২৩ একর ৪. ২৪ একরঙ) বাংলার জনপ্রিয় শিল্প কোনটি?১. পাথরের শিল্প ২. পোড়ামাটির শিল্প৩. হস্ত শিল্প ৪. মৃৎ শিল্প৬। নিচে কয়েকটি শব্দার্থ দেয়া হল। উপযুক্ত শব্দটি দিয়ে নিচের শূন্যস্থানগুলো পূরণ কর- ০৫বিহার - বৌদ্ধ ধর্মীয় গুরুদের উপাসনালয়আশ্রম - উপাসনালয়টেরাকোটা - পোড়ামাটির তৈরি শিল্পকর্মনিদর্শন - চিহ্ন, ছাপ-দাগক) যারা ঘরকে - মনে করে তারা সুখী হয়।খ) সোহরাওয়ার্দী উদ্যানে ’৭১-এর স্মরণে - নির্মিত হয়েছে।গ) মধ্যপ্রাচ্য থেকে অনেক প্রাচীন সভ্যতার - মুছে ফেলা হয়েছে।ঘ) কুমিল্লায় একটি প্রাচীন বৌদ্ধ - আছে।ঙ) রয়্যাল বেঙ্গল টাইগারের শরীরে ডোরাকাটা - আছে।৭। নিচের প্রশ্নগুলোর উত্তর দাও - ১৫ক) সোমপুর বিহার সম্পর্কে যা জান লেখ।খ) প্রাচীন বাংলার সমাজ জীবনের পরিচয় কীভাবে সোমপুর বিহারে ফুটে উঠেছে তা ব্যাখ্যা কর।গ) টেরাকোটা বলতে কী বোঝ? সোমপুর বিহারে কী ধরনের টেরাকোটা পাওয়া যায়?বাংলাদেশ ও বিশ্বপরিচয়আফরোজা বেগমসিনিয়র শিক্ষক, উত্তরা হাইস্কুল অ্যান্ড কলেজউত্তরা, ঢাকাঅধ্যায়-১১ : বাংলাদেশের ক্ষুদ্র নৃ-গোষ্ঠী১৩. ধর্ম : তাদের প্রধান দেবতার নাম উব্লাই নাংথউ যাতে তারা পৃথিবীর সৃষ্টিকর্তা মনে করেন।১৪. ম্রো মিয়ানমার সীমান্তের কাছে বান্দরবান জেলার বিভিন্ন উপজেলায় বসবাস করে।১৫. ভাষা : ম্রোদের নিজস্ব ভাষা আছে এবং তার লিখিত রূপও আছে।১৬. ধর্ম : ম্রো জনগোষ্ঠীর ধর্মের নাম তোরাই। ধর্মমত আছে ক্রামা নামে।১৭. বাড়ি : ম্রোরা তাদের বাড়িকে বলে কিম।১৮. খাদ্য : তাদের অন্যতম সুস্বাদু খাবারের নাম নাপ্পি।১৯. পোশাক : ম্রো মেয়েদের ঐতিহ্যবাহী পোশাকের নাম ওয়াংলাই।২০. উৎসব : শিশুদের বয়স ৩ বছর হলে ছেলে ও মেয়ে উভয়েরই কান ছিদ্র করে দেয়া হয়।২১. চাকমা ও মারমাদের পর ত্রিপুরা জনগোষ্ঠী হচ্ছে সংখ্যাগরিষ্ঠ।২২. ভাষা : ত্রিপুরাদের ভাষার নাম ককবরক ও উমোই।২৩. সমাজব্যবস্থা : তাদের মোট ৩৬টি দফা আছে। এর মধ্যে ১৬টি বাংলাদেশে বাকি ২০টি ভারতের ত্রিপুরা রাজ্যে রয়েছে। ছেলেরা বাবার সম্পত্তি ও মেয়েরা মায়ের সম্পত্তি লাভ করে থাকেন।২৪. ধর্ম : গ্রামের সব লোকের মঙ্গলের জন্য তারা ‘কের’ পূজা করেন।২৫. পোশাক : ত্রিপুরা মেয়েদের পোশাকের নিচের অংশকে রিনাই ও ওপরের অংশকে রিসা বলা হয়। ছেলেরা ধুতি, গামছা, লুঙ্গি, জামা পরেন।২৬. উৎসব : তাদের নববর্ষের উৎসব বিশু।২৭. ওঁরাও জনগোষ্ঠীর বেশিরভাগ রাজশাহী, রংপুর ও দিনাজপুর অঞ্চলে বসবাস করেন।২৮. ভাষা : ওঁরাওদের ভাষার নাম কুড়ুখ ও সাদ্রি।২৯, সমাজব্যবস্থা : ওঁরাও সমাজব্যবস্থা পিতৃতান্ত্রিক। ওঁরাওদের গ্রামপ্রধানকে মাহাতো বলা হয়।৩০. ধর্ম : তাদের প্রধান দেবতা ধরমী বা ধরমেশ যাকে তারা পৃথিবীর সৃষ্টিকর্তা মনে করেন।৩১. খাবার : ওঁরাওদের প্রধান খাবার ভাত।অধ্যায়-১২ : বাংলাদেশ ও বিশ্ব১. পৃথিবীতে বাংলাদেশসহ ১৯৫টি দেশ আছে। বিশ্বের দেশগুলোর মধ্যে ভ্রাতৃত্ব ও বন্ধুত্ব থাকা খুবই প্রয়োজন। ১৯৪৫ সালের ২৪ অক্টোবর গঠিত হয় জাতিসংঘ। বাংলাদেশ স্বাধীনতা লাভের পর ১৯৭৪ সালের ১৭ সেপ্টেম্বর জাতিসংঘের সদস্যপদ লাভ করে। বর্তমানে এর সদস্য সংখ্যা ১৯৩। যে তিনটি দেশ এখনও সদস্যপদ লাভ করেনি সেগুলো হল- কসোভো, তাইওয়ান ও ভাটিকান।২. সাধারণ পরিষদ : প্রতি বছরে একবার অধিবেশন হয়। ১৯৮৬ সালে বাংলাদেশের হুমায়ূন রশীদ চৌধুরী সভাপতির দায়িত্ব পালন করেছেন।৩. অছি পরিষদ : বর্তমানে অছি পরিষদের কাজ নেই বললেই চলে।৪. আন্তর্জাতিক আদালত : ২০১২ সালে বঙ্গোপসাগরের সমুদ্রসীমা নিয়ে মিয়ানমারের সঙ্গে একটি বিরোধে বাংলাদেশ নিজের পক্ষে রায় পায়।","['Education', 'Culture', 'Discourse']",Straight
17,17,"মিয়ানমারের রাখাইন রাজ্যে ফের সৃষ্ট সংঘাতে বাংলাদেশ সীমান্তে আশ্রয় নেয়া রোহিঙ্গাদের লক্ষ্য করে গুলি ছুড়েছে মিয়ানমারের সীমান্তরক্ষীরা। শনিবার দুপুরে বান্দরবানের নাইক্ষ্যংছড়ি উপজেলার ঘুমধুম ইউনিয়নের তমব্রু এলাকায় শূন্যরেখায় আশ্রয় নেয়া রোহিঙ্গাদের লক্ষ্য করে সীমান্তের ওপার থেকে গুলি চালায় মিয়ানমারের বর্ডার গার্ড পুলিশ (বিজিপি)। বাংলাদেশ সীমন্তরক্ষী বাহিনী বর্ডার গার্ড বাংলাদেশের (বিজিবির) কক্সবাজার-৩৪ ব্যাটালিয়নের অধিনায়ক লেফটেন্যান্ট কর্নেল মঞ্জুরুল হাসান খান এ তথ্য জানিয়েছেন। তিনি বলেন, শনিবার দুপুর ১টার দিকে মিয়ানমারের সীমান্তরক্ষীরা বাংলাদেশ সীমান্তে আশ্রয় নেয়া রোহিঙ্গাদের লক্ষ্য করে তিন থেকে চার রাউন্ড গুলি ছোড়ে। তবে এ ঘটনায় কেউ হতাহত হয়নি। গুলির ঘটনার পর বাংলাদেশ সীমান্তে সতর্কতা বাড়ানো হয়েছে বলে জানান সীমান্তরক্ষী বাহিনীর এ কর্মকর্তা।মিয়ানমার সরকারের বরাত দিয়ে আন্তর্জাতিক সংবাদ মাধ্যমগুলো জানিয়েছে, বৃহস্পতিবার রাতে মিয়ানমারের রাখাইন রাজ্যে ৩০টি পুলিশ ক্যাম্পে হামলায় দেশটির আইনশৃঙ্খলা বাহিনীর ১২ সদস্যসহ অন্তত ৮৯ জন বিদ্রোহী নিহত হয়েছে। এদিকে বিদ্রোহী ও নিরাপত্তা বাহিনীর লড়াইয়ের মধ্যে ওই এলাকার ভীত-সন্ত্রস্ত বহু মানুষ আটকা পড়েছে। তবে নিরাপত্তা বাহিনী রোহিঙ্গা বাদে অন্য অধিবাসীদের সরিয়ে নিচ্ছে। দেশটির সরকারের বরাত দিয়ে রয়টার্স জানিয়েছে, নিরাপত্তা বাহিনী সরকারি কর্মকর্তা, শিক্ষক এবং রোহিঙ্গা নয় এমন শত শত গ্রামবাসীকে সরিয়ে এনে সেনাবাহিনীর ঘাঁটি ও পুলিশের প্রধান স্টেশনে রেখেছে। সামরিক বাহিনীর একটি সূত্র রয়টার্সকে বলেছে, ‘আরও কিছু লোককে হেলিকপ্টারে করে নিরাপত্তা বাহিনী সরিয়ে নিয়ে যাবে।’ স্থানীয় বাসিন্দারা জানিয়েছেন, মংডু শহরের কয়েক কিলোমিটার পূর্বে ও দক্ষিণে প্রত্যন্ত পল্লী এলাকা মায়ো থু জি ও নায়াং চুতে দু’পক্ষের মধ্যে সবচেয়ে তীব্র লড়াই হয়েছে।মংডু শহরের এক বাসিন্দা রয়টার্সকে জানান, তিনি গোলাবর্ষণের মতো শব্দ শুনেছেন যেগুলো মায়ো থু জি লক্ষ্য করে ছোড়া হচ্ছিল। তিনি বলেন, ‘নিরাপত্তা বাহিনী ও মুসলিম গোষ্ঠীগুলোর সঙ্গে লড়াই শুরু হওয়ার পর ওই এলাকার দিকে প্রচুর পুলিশ ও সেনাবাহিনীর গাড়ি গিয়েছে।’ মংডুর রোহিঙ্গা বাসিন্দা কোরি মোল্লা জানিয়েছেন, তারা ঘর থেকে বের হতে সাহস পাচ্ছেন না। কারণ শহরের পরিস্থিতি উত্তেজনায় স্তব্ধ হয়ে আছে। তিনি বলেন, ‘রাস্তাগুলো খালি। স্কুল, দোকান ও মার্কেটগুলো বন্ধ করে দেয়া হয়েছে। লোকজন বাইরে বের হচ্ছে না।’ মংডু থেকে ৫০ কিলোমিটার উত্তরে তামান থার গ্রামের রাখাইন বৌদ্ধ বাসিন্দারা জানিয়েছেন, এলাকাটির প্রায় ৫০০ জন অমুসলিম বাসিন্দা শুক্রবার রাতটি একটি মঠে আশ্রয় নিয়ে পার করেছে।ওই হামলার ঘটনায় উত্তেজনা আর শঙ্কার মধ্যে কক্সবাজার ও বান্দরবান সীমান্ত দিয়ে রোহিঙ্গারা বাংলাদেশে প্রবেশের চেষ্টা করছে। তবে নতুন করে রোহিঙ্গা শরণার্থীদের বাংলাদেশে প্রবেশে সতর্ক অবস্থানে রয়েছে বিজিবি। ফলে শুক্রবার থেকে বাংলাদেশে প্রবেশের পর নাফ নদীর প্রায় চার কিলোমিটার এলাকাজুড়ে তীরে বসে আছে অসহায় কয়েক হাজার রোহিঙ্গা। ইতিমধ্যে বাংলাদেশে অনুপ্রবেশের সময় প্রায় দুই শতাধিক রোহিঙ্গাকে মিয়ানমারে ফেরতও পাঠানো হয়েছে। মিয়ানমারে জাতিগত নিপীড়নের শিকার হয়ে বাংলাদেশে ৫ লাখের বেশি রোহিঙ্গা আশ্রয় নিয়ে আছে কয়েক দশক ধরে। মুসলিম রোহিঙ্গাদের নিজ দেশের নাগরিক হিসেবে অস্বীকার করে আসছে মিয়ানমার সরকার।এদিকে শুক্রবার রাতে দেয়া এক বিবৃতিতে মিয়ানমারের নেত্রী অং সাং সু চি ‘রাখাইন রাজ্যে নিরাপত্তা বাহিনীর ওপর সন্ত্রাসীদের বর্বর হামলার তীব্র নিন্দা’ জানান। বিবৃতিতে নিরাপত্তা বাহিনীর প্রশংসা করে তিনি বলেন, ‘আমি পুলিশ ও নিরাপত্তা বাহিনীর সদস্যদের প্রশংসা করতে চাই, যারা অসীম সাহসের সঙ্গে বিভিন্ন ধরনের চ্যালেঞ্জের মোকাবিলা করছেন।’ সুচি আরও বলেন, ‘ক্লিয়ারেন্স অপারেশন’ পরিচালনার মাধ্যমে হামলার জবাব দিচ্ছে সেনাবাহিনী ও সীমান্তরক্ষীরা। তবে ‘ক্লিয়ারেন্স অপারেশন’ বলতে তিনি আসলে কি বোঝাতে চেয়েছেন তা পরিষ্কার নয়।রাখাইনে নতুন করে সহিংসতার ঘটনায় প্রতিশোধ না নিতে মিয়ানমারের প্রতি আহ্বান জানিয়েছে যুক্তরাষ্ট্র। পররাষ্ট্র মন্ত্রণালয়ের মুখপাত্র হিদার নুয়ার্ট বলেছেন, যেহেতু নিরাপত্তারক্ষীরা সহিংসতা প্রতিরোধ ও অপরাধীদের বিচারের মুখোমুখি দাঁড় করাতে পদক্ষেপ নিয়েছে, সেহেতু তাদের আইনের শাসন, মানবাধিকার সুরক্ষা ও মৌলিক স্বাধীনতার প্রতি সম্মান দেখাতে হবে। তিনি আরও বলেন, মিয়ানমার কর্তৃপক্ষ যদি এ ঘটনার প্রতিশোধ নেয়, তাহলে উত্তেজনা আরও বৃদ্ধি পেতে পারে। খবর এপির।","['International Affairs', 'Protests', 'Discourse']",Investigative
18,18,"গাইবান্ধার গোবিন্দগঞ্জ উপজেলার সাঁওতাল পল্লী মাদারপুর গির্জা চত্বরে শুক্রবার বিকালে এক সমাবেশ অনুষ্ঠিত হয়। হামলায় ক্ষতিগ্রস্ত পল্লী মাদারপুর ও জয়পুরের বিপুলসংখ্যক আদিবাসী অংশ নেন। বাংলাদেশ আদিবাসী ইউনিয়নের আয়োজনে সমাবেশে প্রধান অতিথি ছিলেন সংগঠনের প্রধান উপদেষ্টা ড. দিবাকর সিংহ। আদিবাসী নেতা বারনাবাস টুডু’র সভাপতিত্বে সমাবেশে অন্যদের মধ্যে বক্তব্য দেন সংগঠনের কার্যকরী সভাপতি খগেন্দষ, আলতাব হোসাইন, বিপ্লব চাকী, কৃষক সমিতির সুভাষ সিংহ শাহ রায়, তাজুল ইসলাম, রাফায়েল হাসদা, রিনা মাইতি, প্রতিভা সরকার, অশোক আগারওয়ালা প্রমুখ।বক্তারা গোবিন্দগঞ্জের সাহেবগঞ্জ ইক্ষু খামারে বসতি স্থাপনকারী সাঁওতালদের ওপর হামলা, ঘরবাড়িতে অগ্নিসংযোগ, গুলি করে তিনজনকে হত্যা এবং লুটপাটের সঙ্গে জড়িতদের শাস্তি দাবি করেন। পাশাপাশি তারা আদিবাসীদের বিরুদ্ধে দায়েরকৃত মামলা প্রত্যাহারের দাবি জানান। তারা সাংবিধানিকভাবে আদিবাসীদের স্বীকৃতি প্রদান এবং বাপ-দাদার জমি সাহেবগঞ্জ ইক্ষু খামার আদিবাসীদের কাছে ফেরত দানেরও দাবি জানান।সমাবেশ শেষে বারনাবাস টুডুকে সভাপতি ও গণেশ মুরমুকে সাধারণ সম্পাদক করে ২১ সদস্যবিশিষ্ট বাংলাদেশ আদিবাসী ইউনিয়ন গোবিন্দগঞ্জ শাখা কমিটি গঠন করা হয়। ","['Protests', 'Discourse']",Straight
19,19,"বান্দরবানে থানচি উপজেলায় কাজের বিনিময়ে টাকা (কাবিটা) গ্রামীণ অবকাঠামো সংস্কার কর্মসূচির কাজ বাস্তবায়নে ব্যাপক অনিয়ম ও দুর্নীতির আশ্রয় নেয়া হয়েছে। পার্বত্য অঞ্চলে ঝিড়ির বাঁধ নির্মাণ, স্কুল মাঠ সংস্কারসহ সোলার প্যানেল সহায়তা প্রকল্পের ওভারলেপিং করে বিশেষ বরাদ্দ এনে কোনো কাজ না করেই বাস্তবায়ন দেখিয়ে পুরো টাকা উত্তোলন করে নেয়া হয়েছে। এক্ষেত্রে উপজেলা পর্যায়ের প্রকল্প বাস্তবায়ন কর্মকর্তা থেকে শুরু করে রাজনৈতিক দলের স্থানীয় নেতা ও সংশ্লিষ্ট মন্ত্রণালয়ের কিছু কর্মকর্তার যোগসাজশ রয়েছে বলে অভিযোগ উঠেছে।থানচি উপজেলা প্রকল্প কর্মকর্তার কার্যালয় সূত্রে জানা যায়, গ্রামীণ অবকাঠামো সংস্কার (কাবিটা) কর্মসূচির আওতায় স্থানীয় সংসদ সদস্যের অনুকূলে থানচি ইউনিয়নের ম্যামংগৈম্রং ঝিড়িতে বাঁধ নির্মাণের জন্য গত এপ্রিল মাসে শুরুতে ৩ লাখ ১৬০ টাকা, বলিপাড়া হাই স্কুল মাঠ ভরাট ৪ লাখ ৫০ হাজার টাকা এবং রেমাক্রী, তিন্দু, থানচি সদর ইউনিয়নের ১৩০ ওয়ার্ডে সোলার প্যানেলের ২২টি প্রতিষ্ঠানে ৭ লাখ ৪৯ হাজার ৮৪০ টাকা বরাদ্দ দেয়া হয়। অভিযোগ উঠেছে, যাদের নামে বা প্রতিষ্ঠানে সোলার প্যানেল সহায়তা প্রদান তালিকা দেয়া হয়েছিল তারা কেউ পায়নি।উপজেলা প্রকল্প বাস্তবায়ন কর্মকর্তা (পিআইও) মোহাম্মদ আলমগীর হোসেন বলেন, ম্যামংগৈম্রং ঝিড়িতে বাঁধ নির্মাণের প্রাক্কলনে প্রকল্পের স্থান নির্ধারণ করা সম্ভব হয়নি। তিনি বলেন, প্রকল্পের প্রাক্কলন সম্পূর্ণভাবে বান্দরবান সদরে বসে হয়েছিল। তিনি বলেন, প্রকল্পের বাস্তবায়ন কমিটির সভাপতির দায়িত্বে আছেন বলিপাড়া হাই স্কুলের প্রধান শিক্ষক আবদুল গনি। যোগাযোগ করা হলে মাটি ভরাট কাজ বাস্তবায়ন কমিটির সভাপতি আবদুল গনি বলেন, প্রকল্পের সভাপতি আমি নই। এদিকে ২০১৬-১৭ সালে টিআর কর্মসূচির আওতায় উপজেলা ৪ ইউনিয়নের অনুকূলে সুভাষ কারবারীপাড়া বেসরকারি প্রাথমিক বিদ্যালয় উন্নয়নে ৫০ হাজার টাকা, ক্যবুপাড়া বেসরকারি প্রাথমিক বিদ্যালয় উন্নয়নে ১ লাখ টাকা, বুসিংপাড়া ক্রামাঘর উন্নয়নে ১ লাখ ২০ হাজার ৫১৪ টাকা, চিংথোয়াইঅং হেডম্যানপাড়া বৌদ্ধবিহার উন্নয়নে ১ লাখ ২৫ হাজার টাকা, কামসিং খুমীপাড়া বেসরকারি প্রাথমিক বিদ্যালয় উন্নয়নে ১ লাখ টাকা, জিনিঅংপাড়া বৌদ্ধবিহার উন্নয়নে ১ লাখ টাকা, থানচি উপজেলা ক্রীড়া অফিস রক্ষণাবেক্ষণে ১ লাখ টাকা, বলীপাড়া জামে মসজিদের পুকুরপাড়ে প্যালাসাইডিংকরণে ১ লাখ টাকা বরাদ্দ দেয়া হয়। তিন্দু ইউনিয়নের ১০টি সোলার প্যানেল বিতরণে ৩ লাখ ৪৬ হাজার ৯৯০ টাকা, থানচি ইউনিয়নে ৯টি সোলার প্যানেল বিতরণের জন্য ৩ লাখ ৬৬ হাজার ৩০ টাকাসহ মোট সাড়ে ৩২ লাখ টাকা ব্যয় দেখানো হয়। কামসিং খুমীপাড়ার সাবেক ইউপি মেম্বার ক্যছেন খুমী, জিনিঅংপাড়া ইউপি মেম্বার মংসিংহাই মারমা জানান, এসব প্রকল্পের কথা জানা নেই এবং কোনো প্রকার উন্নয়ন করা হয়নি। পিআইও মোহাম্মদ আলমগীর হোসেন বলেন, প্রকল্পের কাজ তদারকির দায়িত্বে ছিলেন তার অফিসের সহকারী মোহাম্মদ কবীর। যোগাযোগ করা হলে মোহাম্মদ কবীর জানান, ছুটি শেষ হলে ফাইল দেখে বলতে পারব। উপজেলা নির্বাহী অফিসার জাহাঙ্গীর আলম জানান, সব অভিযোগ জানার প্রয়োজন হলে লিখিত আবেদন করেন।","['Government actions', 'Discourse']",Investigative
20,20,"দেশে-বিদেশে বহুল আলোচিত হিল উইমেন্স ফেডারেশনের নেত্রী কল্পনা চাকমার অপহরণ মামলার নারাজির ওপর শুনানি মঙ্গলবার দুপুরে অনুষ্ঠিত হয়েছে। রাঙ্গামাটি জেলা জজ আদালতের সিনিয়র জুডিশিয়াল ম্যাজিস্ট্রেট কাজী মহসেনের বিচারিক আদালতে এ শুনানি অনুষ্ঠিত হয়। মামলার অধিকতর তদন্তে আগামী ২২ মার্চ পরবর্তী শুনানির তারিখ ধার্য্য করেছেন আদালত।কল্পনা চাকমা অপহরণ মামলার বাদীপক্ষের আইনজীবী জুয়েল দেওয়ান জানিয়েছেন, মামলাটির তদন্তের চূড়ান্ত প্রতিবেদনের ওপর বাদীপক্ষ গত বছর ২৮ নভেম্বর আদালতে না রাজি আবেদন দেয়। আবেদনের ওপর মঙ্গলবার আদালতে শুনানির তারিখ ধার্য্য ছিল। রাঙ্গামাটি জেলার জজ আদালতের সিনিয়র জুডিসিয়াল ম্যাজিস্ট্রেট কাজী মহসেন মামলার অধিকতর তদন্তে আগামী ২২ মার্চ আবার শুনানির তারিখ ধার্য্য করেছেন।মামলার শুনানিকালে খুশী কবির, চাকমা রাজার সহধর্মিণী রানী ইয়ান ইয়ান রায়, ইলোরা দেওয়ান প্রমুখ উপস্থিত ছিলেন। ","['Crime', 'Discourse', 'Politics']",Straight
21,21,"রাঙ্গামাটির বাঘাইছড়িতে বিবাদমান দুই সশস্ত্র গ্রুপের মধ্যে গোলাগুলিতে ২ জন নিহত হয়েছেন। নিহতরা হলেন- যুদ্ধচন্দ্র চাকমা (২৯) ও নয়নজ্যোতি চাকমা (৩০)। তারা দু’জনই জেএসএস (এমএন লারমা) সংস্কারপন্থী গ্রুপের সদস্য বলে জানা গেছে।বুধবার ভোরে উপজেলার বঙ্গলতলী ইউনিয়নের দুর্গম পাহাড়ি এলাকা হালুয়াছড়িতে এ ঘটনা ঘটে।জানা যায়, বুধবার ভোর রাতে ওই এলাকায় পরস্পরবিরোধী ইউনাইটেড পিপলস ডেমোক্রেটিক ফ্রন্ট (ইউপিডিএফ) এবং জেএসএস (এমএন লারমা) সংস্কারপন্থী সমর্থিত দুই সশস্ত্র গ্রুপের সদস্যরা মুখোমুখি হলে বন্দুকযুদ্ধে লিপ্ত হয়। ওই সময় দুই গ্রুপের মধ্যে প্রায় ঘন্টাব্যাপী গুলি বিনিময়কালে ২ জন নিহত হন।পরে খবর পেয়ে সেনাবাহিনী, বিজিবি ও পুলিশ ঘটনাস্থল গেলে সন্ত্রাসীরা গভীর জঙ্গলে পালিয়ে যায়।রাঙ্গামাটি পুলিশ সুপার সাঈদ তারিকুল হাসান ঘটনার সত্যতা নিশ্চিত করেছেন।তিনি বলেন, ওই এলাকায় বিবাদমান দুটি আঞ্চলিক দল ইউপিডিএফ এবং জেএসএস সংস্কারপন্থী গ্রুপের মধ্যে গোলাগুলি হয়েছে বলে খবর পেয়েছি। গোলাগুলিতে সংস্কারপন্থী গ্রুপের ২ সদস্য নিহত হওয়ার খবর পেয়েছি।পুলিশ ও নিরাপত্তাবাহিনী ঘটনাস্থল গেছে। পরে বিস্তারিত জানা যাবে বলে জানান তিনি। ","['Crime', 'International Affairs', 'Discourse']",Investigative
22,22," শেখ হাসিনার নেতৃত্বাধীন বর্তমান আওয়ামী লীগ সরকার শান্তিচুক্তি স্বাক্ষর করলেও আজ পর্যন্ত তার যথাযথ বাস্তবায়ন নেই। পার্বত্য চুক্তি বাস্তবায়নে সদিচ্ছাই নেই সরকারের। শনিবার পাহাড়ি ছাত্র পরিষদের (পিসিপি) ২৮তম কেন্দ্রীয় সম্মেলনে প্রধান অতিথির বক্তব্যে এমন অভিযোগ করেন পার্বত্য চট্টগ্রাম আঞ্চলিক পরিষদ চেয়ারম্যান ও জনসংহতি সমিতির সভাপতি জ্যোতিরিন্দ্র বোধিপ্রিয় লারমা ওরফে সন্তু লারমা। বাচ্চু চাকমার সভাপতিত্বে সমাবেশে স্বাগত বক্তব্য রাখেন সুমন মারমা। বক্তব্য রাখেন হিল উইমেন্স ফেডারেশনের সাংগঠনিক সম্পাদক চন্দ্রা চাকমা, যুব সমিতির সভাপতি টোয়েন চাকমা, নাসির উদ্দিন (প্রিন্স), জিএম জিলানি শুভ, চট্টগ্রাম বিশ্ববিদ্যালয়ের সহকারী অধ্যাপক বসুমিত্র ত্রিপুরা, মহিউদ্দিন মাহিম, শিশির চাকমা, বিজয় কেতন চাকমা প্রমুখ। ","['Politics', 'Discourse']",Commentary
23,23,"রাঙ্গামাটি জেলার কাপ্তাই উপজেলার রাইখালীতে জনসংহতি সমিতির (জেএসএস) ইউনিয়ন কমিটির দুই সদস্যকে মারধর করা হয়েছে বলে অভিযোগ করেছে সংগঠনটি। বৃহস্পতিবার দুপুরের দিকে পৃথকভাবে এ ঘটনা ঘটে। ঘটনার জন্য আওয়ামী লীগ কর্মীদের দায়ী করা হয়েছে। সংগঠনের কাপ্তাই থানা কমিটির সহ-সভাপতি জন চাকমা এক প্রেস বিজ্ঞপ্তিতে এ তথ্য জানিয়েছেন। মারধরের শিকার দুই জেএসএসের সদস্য হলেন, রাইখালী ইউনিয়ন কমিটির সদস্য উষামং মারমা ও সাংগঠনিক সম্পাদক কংহ্লাঅং মারমা। বিজ্ঞপ্তিতে এ ঘটনায় তীব্র নিন্দা ও প্রতিবাদ জানানো হয়েছে।এতে অভিযোগ করে বলা হয়, ওই সময় স্থানীয় ছাত্রলীগ সভাপতি শাহাবুদ্দিন ও সাধারণ সম্পাদক মিজানের নেতৃত্বে বাড়ি থেকে তুলে নিয়ে অমানুষিকভাবে মারধর করে দুর্বৃত্তরা। ","['Protests', 'Crime']",Investigative
24,24,"রাঙ্গামাটি জেলার নানিয়ারচরের বুড়িঘাটের পুলিপাড়া বাসিন্দা মধু মিয়া ও জামাল সিকদার নামে দুই কৃষকের আনারস বাগান ধ্বংস করে দেয়ার ঘটনায় জড়িত থাকার অভিযোগে ৫ জনকে আটক করা হয়েছে। আটককৃতরা হলেন- রেনু মারমা, চাইনুরী মারমা, হ্লাথোয়াই মারমা, মংলা অং মারমা ও আসি প্র“ মারমা। তারা সবাই একই এলাকার উপরপুলিপাড়ার বাসিন্দা জানান। ",['Crime'],Straight
25,25,"শান্তিনিকেতন ও মুজতবা আলী বিষয়ে অনেক স্বতঃসিদ্ধ তথ্য সম্বন্ধে লেখকের শতবর্ষের স্মারকগ্রন্থে বিনায়ক চক্রবর্তী বেশ কয়েকটি প্রশ্ন তুলেছেন। তার মধ্যে একটি হল, মুজতবা আলী শান্তিনিকেতনের প্রথম মুসলমান ছাত্র। কথাটা কি একেবারে নির্ভুল? মুজতবা আলীর সমর্থন সত্ত্বেও? না, তার শান্তিনিকেতনে পৌঁছানোর এক বছর আগে জাফর আলী নামে এক দক্ষিণ আফ্রিকার (প্রবাসী ভারতীয়) ছাত্রের উল্লেখ পাই দীনবন্ধু অ্যান্ড্রুজের চিঠিতে। ওই উল্লেখমাত্র, তার সম্বন্ধে আর কোনো বিবরণ কোথাও নেই। প্রথম হোন আর দ্বিতীয় হোন, শান্তিনিকেতন ব্রহ্মচর্যাশ্রম হল ১৯০১ সালে, আর সেই ১৯২১ সালে, বিশ্বভারতী বিশ্ববিদ্যালয়ের আরম্ভ পর্বে, মুজতবা শান্তিনিকেতনে ছাত্র হিসেবে গৃহীত হলেন।প্রথম (বা দ্বিতীয়) মুসলমান ছাত্র- এ অনন্য ঐতিহাসিক মর্যাদাও তার নাও জুটতে পারত। বৈদিক তপোবনের আদর্শ ছিল শান্তিনিকেতন প্রতিষ্ঠার মূলে, সেখানে মুসলমান শুধু নয়, অব্রাহ্মণ ছাত্র গ্রহণ করা হবে কিনা তা নিয়েই এক সময় দ্বিধা ছিল, রবীন্দ্রনাথের মনে না হোক, অন্তত কোনো কোনো আশ্রমিকদের মনে। রবীন্দ্রনাথ ত্রিপুরার রাজকুমারকে অবশ্য ‘ক্ষত্রিয়’ (মূলত তারা ছিলেন ত্রিপুরার আদিবাসী ত্রিপুরী সম্প্রদায়ভুক্ত) আখ্যা দিয়ে শান্তিনিকেতনে ছাত্র হিসেবে গ্রহণ করেছিলেন। কিন্তু রবীন্দ্রজীবনীকার প্রভাতকুমার মুখোপাধ্যায় দেখিয়েছেন, হিন্দু শিক্ষকরাও এই সংকীর্ণতার শিকার হয়েছেন। শিক্ষক কুঞ্জলাল ঘোষ ছিলেন কায়স্থ ও ব্রাহ্ম। এ উভয় ‘কলংকে’র জন্য তাকে বিদ্যালয়ের ছাত্ররা প্রণাম করবে কিনা, এ নিয়ে আন্দোলন তৈরি হয়েছিল, রবীন্দ্রনাথ তখন তাকে অগ্রাহ্য করতে পারেননি। প্রথমদিকে তার মনে এ দ্বিধা দেখি- প্রাচীন ভারতের এক কবি-কল্পিত হিন্দু ব্রাহ্মণ্য আদর্শ তাকে কয়েক বছরের জন্য এমনই সম্মোহিত করে রেখেছিল।ক্রমে এ সম্বন্ধে তার সংশয় দূর হয়। নৈবেদ্য (১৯০০) থেকে গীতাঞ্জলিতে (১৯১০) রবীন্দ্রনাথের উত্তরণ এক হিসেবে তার প্রাচীন আর্যত্ব ও হিন্দুত্বের ওই সংকীর্ণ কল্পনা-বিশ্বাস থেকে ভারতীয় মানবতার এক পরিব্যাপ্ত ধারণায় উত্তরণ- যেখানে শক-হুনদল-পাঠান-মোগল এক দেহে হল লীন। তার দু-এক বছরের মধ্যেই দেখি শান্তিনিকেতনের ‘বোর্ডিং বিদ্যালয়ে’ একটি মুসলমান ছাত্রকে গ্রহণ করার জন্য রবীন্দ্রনাথ প্রধান শিক্ষক নেপালচন্দ্র রায়কে বারবার অনুরোধ করছেন। ছেলেটির নাম ছিল রবীন্দ্র কাজী, সে আগরতলার ডা. কাজীর পুত্র। রবীন্দ্রনাথের আশংকা ছিল আশ্রমের ট্রাস্টি দ্বীপেন্দ্রনাথের এতে আপত্তি হবে, নেপালচন্দ্রও তত উৎসাহ দেখাননি। রবীন্দ্রনাথ নেপালচন্দ্রকে দ্বিতীয় যে চিঠিটি লেখেন তা প্রশান্তকুমার পাল উদ্ধৃত করেছেন, তা এখানেও উদ্ধৃতিযোগ্য- ‘মুসলমান ছাত্রটির সঙ্গে একটি চাকর দিতে তাহার পিতা রাজি। অতএব, এমনকি অসুবিধা, ছাত্রদের মধ্যে এবং অধ্যাপকদের মধ্যেও যাহাদের আপত্তি নাই তাহারা তাহার সঙ্গে একত্র খাইবেন। শুধু তাই নয়- সেই সকল ছাত্রের সঙ্গেই ওই বালকটিকে একঘরে রাখিলে সে নিজেকে নিতান্ত যূথভ্রষ্ট বলিয়া অনুভব করিবে না। ...আপাতত শালবাগানের দুই ঘরে নগেন আইচের তত্ত্বাবধানে আরও গুটিকয়েক ছাত্রের সঙ্গে একত্র রাখিলে কেন অসুবিধা হইবে বুঝিতে পারিতেছি না। আপনারা মুসলমান রুটিওয়ালা পর্যন্ত চালাইয়া দিতে চান, ছাত্র কি অপরাধ করিল? একসঙ্গে হিন্দু-মুসলমান কি এক শ্রেণীতে পড়িতে বা একই সঙ্গে খেলা করিতে পারে না? ...প্রাচীন তপোবনে বাঘে-গরুতে এক ঘাটে জল খাইত, আধুনিক তপোবনে যদি হিন্দু-মুসলমান একত্রে জল না খায় তবে আমাদের সমস্ত তপস্যাই মিথ্যা। আবার একবার বিবেচনা করিবেন ও চেষ্টা করিবেন যে আপনাদের আশ্রমদ্বারে আসিয়াছে তাহাকে ফিরাইয়া দিবেন না- যিনি সর্বজনের একমাত্র ভগবান তাহার নাম করিয়া প্রসন্নমনে নিশ্চিন্ত চিত্তে এই বালককে গ্রহণ করুন : আপাতত যদি কিছু অসুবিধা ঘটে সমস্ত কাটিয়া গিয়া মঙ্গল হইবে।’ (রবিজীবনী, ষষ্ঠ, ২৪৭)এর অনুষঙ্গ আমরা পাই ১৯৩১ সালে মুজতবার সঙ্গে রবীন্দ্রনাথের কথোপকথনে-‘বলতে পারিস সেই মহাপুরুষ কবে আসবেন কাঁচি হাতে করে?আমি অবাক। মহাপুরুষ তো আসেন ভগবানের বাণী নিয়ে, অথবা শঙ্খ, চক্র, গদা, পদ্ম নিয়ে। কাঁচি হাতে করে?হাঁ হাঁ কাঁচি নিয়ে। সেই কাঁচি দিয়ে সামনের দাড়ি ছেঁটে দেবেন, পেছনের টিকি কেটে দেবেন। সব চুরমার করে একাকার করে দেবেন। হিন্দু-মুসলমান আর কতদিন আলাদা হয়ে থাকবে?’রবীন্দ্রনাথের এই প্রশ্নের কোনো উত্তর আমরা এখনও তৈরি করতে পারিনি।যাই হোক, আরম্ভের সময় থেকে শান্তিনিকেতন ব্রহ্মচর্যাশ্রমের সমাজতত্ত্বের এবং তার প্রতিষ্ঠাতার সমাজ-ভাবনার এই পরিবর্তনের ছবিটি নির্মিত হওয়ার পরও শান্তিনিকেতনে প্রথম (বা দ্বিতীয়) মুসলমান ছাত্র প্রবেশ করেন মুজতবা আলী, ওই ঘটনার দশ বছর পর। শান্তিনিকেতনে এলেন ১৯২১-এর জুলাই মাসে- সে তারিখ নিয়েও বিভ্রান্তি আছে। এমনকি বিভ্রান্তি আছে শান্তিনিকেতনের তিনি প্রথম স্নাতক ছিলেন কিনা তাই নিয়ে। তবে ১৯২১ থেকে ১৯২৬ পর্যন্ত যে তিনি শান্তিনিকেতনের কলেজ পর্যায়ের ছাত্র ছিলেন এ সম্বন্ধে মোটামুটি নিশ্চিত সাক্ষ্যপ্রমাণ বিশ্বভারতীতে মজুদ আছে।২.নামের আগে ‘সৈয়দ’ কথাটি মুসলমান সমাজে কৌলীন্য ও আভিজাত্যের সুচক, মুজতবারা তৎকালীন শ্রীহট্টের এক অভিজাত পরিবারের সন্তান। রবীন্দ্রনাথ শ্রীভূমি বা শ্রীহট্টে গিয়েছিলেন ১৯১৯ সালে, সেখানে রবীন্দ্রনাথকে মুজতবা প্রথম দেখেন। তার পরে নানা দুর্যোগে শ্রীহট্টে মুজতবার স্কুলের শেষ পরীক্ষা দেওয়া হয় না, তার বাবা সিকান্দার আলী তার পড়াশোনা বন্ধ করার উপক্রম করেছিলেন বলে শোনা যায়, তখন মুজতবা শান্তিনিকেতনে পড়ার ইচ্ছা প্রকাশ করায় নিরূপায় অভিভাবক তাকে শান্তিনিকেতনে পাঠান। এর মধ্যে রবীন্দ্রনাথের সঙ্গে মুজতবার পত্রালাপের খবরও পাই, জানি না তার শান্তিনিকেতনে আসার আগ্রহের পেছনে রবীন্দ্রনাথের পত্রোত্তরের কোনো ভূমিকা ছিল কিনা।কিন্তু শান্তিনিকেতনে তিনি কি স্নাতক ডিগ্রি লাভ করেছিলেন? এ নিয়েও বিনায়কবাবু নানা সংবাদ উল্লেখ করে প্রশ্ন তুলেছেন। মুজতবার নিজের কথা এবং তার জীবনীকারদের কথা এ বিষয়ে বিভ্রান্তি বাড়িয়েছে। শান্তিনিকেতনের পর মুজতবা আলিগড়ে কিছুদিন পড়েন, তারপর বার্লিন বিশ্ববিদ্যালয়, সেটা ছেড়ে বন বিশ্ববিদ্যালয়ে পিএইচডি করেন ইসলামী খোঁজা সম্প্রদায় সম্বন্ধে। কিছুদিন কায়রোর আল আজহার বিশ্ববিদ্যালয়েও তিনি পড়েছিলেন ইসলামের ধর্মশাস্ত্র। প্যারিসের সরবোর্নেও তার পাঠের সুযোগ ঘটে। তারপর বরোদার মহারাজার আমন্ত্রণে সেখানে জীবিকা গ্রহণ। আরও নানা জীবিকা-পরিক্রমা।প্রশ্ন উঠবে, শান্তিনিকেতনে পাঁচ-ছয় বছর থাকলেন, কোনো ডিগ্রি করলেন না, তাহলে শান্তিনিকেতন থেকে তিনি কী অর্জন করলেন, কী আহরণ করলেন? কেন শান্তিনিকেতন তার জীবনে এমন গুরুত্বপূর্ণ হয়ে উঠল?আমরা প্রথমে দেখি, কী শিখলেন শান্তিনিকেতন- যে শিক্ষা যে কোনো ডিগ্রি বা ডিপ্লোমার চেয়ে অনেক বেশি বড়। মুজতবার লেখা থেকেই আমরা জানি, তিনি কী শিখবেন, তার দিকপথটি নির্মাণ করে দিয়েছিলেন আর কেউ নন, স্বয়ং রবীন্দ্রনাথ। কথাগুলো তুলে দিই-‘প্রথম সাক্ষাতে গুরুদেব জিজ্ঞাসা করলেন, কি পড়তে চাও?আমি বললুম, তা তো ঠিক জানিনে তবে কোনো একটা জিনিস খুব ভালো করে শিখতে চাই।তিনি বললেন, নানা জিনিস শিখতে আপত্তি কী?আমি বললুম, মনকে চারদিকে ছড়িয়ে দিলে কোনো জিনিস বোধ হয় ভালো করে শেখা যায় না।গুরুদেব আমার দিকে স্থিরদৃষ্টিতে তাকিয়ে বললেন, একথা কে বলেছে?আমার বয়স তখন সতেরো- থতমত খেয়ে বললুম, কনান ডয়েল।গুরুদেব বললেন, ইংরেজের পক্ষে এ বলা আশ্চর্য নয়।কাজেই ঠিক করলুম, অনেক কিছু শিখতে হবে। সম্ভব অসম্ভব বহু ব্যাপারে ঝাঁপিয়ে পড়লুম। গুরুদেবের সঙ্গে তখন সাক্ষাৎ হতো ইংরেজি ও বাংলা ক্লাসে। তিনি শেলি, কীটস আর বলাকা পড়াতেন।রবীন্দ্রনাথ এবং শান্তিনিকেতন মুজতবাকে জ্ঞান ও দীক্ষার এমন এক বহুত্বের দিকে ঠেলে দিলেন যে, তিনি তার সম্পূর্ণ স্বাদ গ্রহণ করতে করতে পদে পদে নিজেকে সমৃদ্ধ করতে লাগলেন। ভাষা শিখতে শুরু করলেন জার্মান, ফরাসি, ইংরেজি ও হিন্দি। রুশ প্রাচ্যবিদ পণ্ডিত পিতার বোগদানোফের কাছে শিখতে লাগলেন আরবি ও ফারসি। এছাড়া এই সময়ে রবীন্দ্রনাথ পাশ্চাত্যের মহা মহাপণ্ডিতকে শান্তিনিকেতনে ডেকে আনছেন- ‘সিলভ্যা লেভি, মরিস, কলিন্স, অ্যান্ড্রুজ, বেনোয়া, বোগদানোফ, ফ্লাউম, তুচ্চি, ফর্মিকি’ যেমন- আর তাদের সঙ্গে যুক্ত হলেন ভারতের বিধুশেখর শাস্ত্রী, ক্ষিতিমোহন সেন, জগদানন্দ রায় প্রমুখ- তাদের ক্লাসে না বসে মুজতবার উপায় ছিল না। কারণ একেবারে প্রথম থেকেই তিনি বিরল মুসলমান ছাত্র হিসেবে নয়, উদ্যমী ও উজ্জ্বল ছাত্র হিসেবে একেবারে প্রথম সারিতে এসে পৌঁছেছেন। তখন বিশ্বভারতী সম্মিলনী নামে ছাত্র ও শিক্ষকদের যে সমিতি গড়ে উঠেছিল, তার একাধিক অধিবেশনে তরুণ মুজতবাকে বিচিত্র বিষয়ে প্রবন্ধ পড়তে এগিয়ে আসতে দেখি।৩১ ভাদ্র। ১৩২৮ তারিখের অধিবেশনে সভাপতিত্ব করছেন রবীন্দ্রনাথ, মুজতবা আলী প্রবন্ধ পড়ছেন ঈদ উৎসব সম্বন্ধে। সভাপতি রবীন্দ্রনাথ সভার শেষে ‘প্রবন্ধ লেখককে ধন্যবাদ ও আশীর্বাদ জ্ঞাপন করেন।’ ১৩ মাঘ, ১৩২৮-এর সভায় সভাপতি বিধুশেখর শাস্ত্রী, মুজতবা পড়ছেন ‘শিশুমারী’ সম্বন্ধে একটি সুচিন্তিত ও সুলিখিত প্রবন্ধ। ১০ শ্রাবণ ১৩৩০-এর সভায় সভাপতি মুজতবা আলী, প্রমথনাথ বিশি সে সভায় পাঠ করেছেন রথযাত্রা নাটক, যা রবীন্দ্রনাথকে রথের রশি লেখার প্রেরণা দিয়েছিল। ২৬ শ্রাবণ ১৩৩০-এর সভায় মুজতবা আবার পাঠ করেন আন্তন চেখফের ছোটগল্প সম্বন্ধে একটি প্রবন্ধ- তাও উচ্চ প্রশংসিত হয়। ১৩৩১ সালে সমিতির সম্পাদক নির্বাচিত হন মুজতবা এবং পরের বছরেও তার সম্পাদকত্ব বহাল থাকে। এর মধ্যে সমিতির বিতর্ক সভাতেও তাকে সোৎসাহে যোগ দিতে দেখি। সমিতির হাতের লেখা পত্রিকা ‘বিশ্বভারতী’তেও এই সময়ে মুজতবার একাধিক রচনা প্রকাশিত হয়েছে। তার প্রথম গল্প ‘নেড়ে’, ‘রবীন্দ্রনাথ ও স্পিটলার’ নামে একটি প্রবন্ধ এবং ‘শ্রীহট্টের দুই একটি গীত’ ইত্যাদি বিচিত্র বিষয়ে লিখছেন তিনি।অর্থাৎ বিচিত্রের পথিক ও বিচিত্রের দূত হিসেবে শান্তিনিকেতন মুজতবাকে নির্মাণ করে চলেছিল এই সময়ে। পল্লী বাংলার এক দূর প্রত্যন্ত থেকে এসে, কীভাবে এত সহজে মুজতবা ছাত্রছাত্রীদের মধ্যে এই অগ্রণী ভূমিকা এত অনায়াসে দখল করলেন তার ইতিহাস আমরা জানি না, কিন্তু অনুমান করি যে, পরিবারে পড়াশোনার একটি আবহাওয়ার মধ্যে তিনি কিছুটা মানসিকভাবে পরিণত হয়েই এসেছিলেন। নইলে রবীন্দ্রনাথের কথার উত্তরে কনান ডয়েলের নামটি তার মুখে অমনভাবে উঠে আসত না। শান্তিনিকেতন তার এই বহুধা কৌতূহলকে আরও বেশি তীব্র করল এবং নানা ভাষার অলিন্দ খুলে দিয়ে তার সম্মুখে জ্ঞানের অনেকান্ত দিগন্ত উন্মোচিত করে দিল। একবারে আক্ষরিক অর্থে শান্তিনিকেতন হয়ে উঠেছিল তার আলমা মাতের বা বিদ্যামাতৃকা।তার এই মাতৃকার কাছে ফিরে এসেছিলেন মুজতবা। রবীন্দ্রনাথকে তিনি কথা দিয়েছিলেন যে, ‘বিশ্বভারতীর সেবার জন্য যদি আমাকে প্রয়োজন হয় তবে ডাকলেই আমি আসব। যা দেবেন হাত পেতে নেব।’ কিন্তু রবীন্দ্রনাথের জীবিতকালে ফিরতে পারেননি। পরে যখন এলেন ষাটের দশকে তখন তার পণ্ডিত বা প্রশাসকের পরিচয় প্রায় অন্তর্ধান করেছে, তিনি বাংলা সাহিত্যের এক শ্রেষ্ঠ লেখক হয়ে উঠেছেন। ১৯৪৮-তে ধারাবাহিকভাবে প্রকাশিত ‘দেশে বিদেশে’ থেকে মুজতবার অন্যসব কেজো পরিচয় গৌণ হয়ে গেছে। রম্য প্রবন্ধ, গল্প, উপন্যাস, ভ্রমণকাহিনী, স্মৃতিচিত্রণ-নানা অভিমুখে তার কলম স্বচ্ছন্দ স্ফূর্তি লাভ করে বিচিত্র রচনায় বাঙালিকে অন্তহীনভাবে আমোদিত করছে। এও এক ধরনের ঋণশোখ।শান্তিনিকেতনের একটি অনুপম চিত্র ফুটে উঠেছে তার গুরুদেব ও শান্তিনিকেতন বইয়ে। এতে রবীন্দ্রনাথ থেকে শুরু করে দ্বিজেন্দ্রনাথ, বিধুশেখর, ক্ষিতিমোহন, মহাত্মা গান্ধী প্রভৃতি গুরুতর মানুষদের কথা আছে, আছে বাচুভাই শুক্ল, প্রমথনাথ বিশি প্রভৃতি সমপাঠীদের হৃদ্য স্মৃতিচারণ। কিন্তু প্রায় অচেনা মানুষেরাও তার কলমে এমন মর্মগ্রাহী মূর্তি পেয়েছে তা আমাদের ভেতর থেকে দুলিয়ে দেয়। উদ্ধার করি সেই দামাল মারাঠি বালক ভাণ্ডারের আখ্যান।শান্তিনিকেতনে তাকে পড়তে (না দুষ্টুমি শোধরাতে) পাঠানোর আগে ভাণ্ডারের ঠাকুমা তাকে ঠাকুর-দরবেশ দেখলেই কিন্তু দান করার উপদেশ দিয়েছিল। শান্তিনিকেতনে এসে একদিন ভাণ্ডারে দেখে শালবীথির রাস্তা ধরে বিপুল সাদা দাড়িওয়ালা জোব্বা-পরা একজন লাইব্রেরির দিকে হেঁটে চলেছেন। ভাণ্ডারে লাফিয়ে উঠে ভাবল, যাক, এতদিনে একটি দরবেশ পাওয়া গেল। সে ছুটে গিয়ে তাকে একটি আধুলি নেয়ার জন্য ঝুলোঝুলি করতে লাগল। দরবেশটি কিছুতেই নেবেন না, কিন্তু ভাণ্ডারের সঙ্গে এঁটে ওঠা তার সাধ্য ছিল না, তাই তিনি বাধ্য হয়ে আধুলিটি নিয়ে তার জোব্বার পকেটে রেখে দিলেন।অন্যেরা দূর থেকে রুদ্ধশ্বাস হয়ে এই বিচিত্র দৃশ্যটি দেখছিল। ভাণ্ডারে ফিরতেই তারা তাকে পাকড়াল, গুরুদেবকে কী দিলি রে?ভাণ্ডারে রুখে উঠে বলল, গুরুদেব কৌন? ও হো দরবেশ হৈ। হম উসকো এক অঠন্নী দিয়া।কিছুদিন পরেই ভাণ্ডারের দুরন্তপনায় শান্তিনিকেতন প্রায় বিপর্যস্ত। তখন হেডমাস্টার জগদানন্দবাবু ভাণ্ডারের অদম্য দস্যুবৃত্তির কথা রবীন্দ্রনাথকে জানাতে বাধ্য হলেন।রবীন্দ্রনাথ ভাণ্ডারকে ডেকে পাঠিয়ে বললেন, হ্যাঁ রে ভাণ্ডারে, এ কি কথা শুনি?ভাণ্ডারে চুপ।গুরুদেব নাকি কাতর নয়নে বললেন, হ্যাঁ রে ভাণ্ডারে, শেষ পর্যন্ত তুই এসব আরম্ভ করলি? তোর মতো ভালো ছেলে আমি আজ পর্যন্ত দেখিনি। আর তুই এখন আরম্ভ করলি এমন সব জিনিস যার জন্য সক্কলের সামনে আমাকে মাথা নিচু করতে হচ্ছে। মনে আছে, তুই যখন প্রথম এলি তখন কি রকম ভালো ছেলে ছিলি? মনে নেই, তুই দানখয়রাত পর্যন্ত করতিস? আমাকে পর্যন্ত তুই একটু পুরো আধুলি দিয়েছিলি? আজ পর্যন্ত কত ছাত্র এলো গেল কেউ আমাকে একটি পয়সা পর্যন্ত দেয়নি। সেই আধুলিটি আমি কত যত্নে তুলে রেখেছি? দেখবি?এ পর্যন্ত মুজতবার শোনা কথা। এর দু-এক বছর পর মুজতবা শান্তিনিকেতনে প্রথম আসেন। তিনি পরে নিজের দেখা ইতিহাসটুকু এইভাবে সাজিয়ে দেন- ‘মারাঠি সঙ্গীতজ্ঞ স্বর্গীয় ভীমরাও শাস্ত্রী তখন সকাল্বেলার বৈতালিক লীড করতেন। তার কিছুদিন পর শ্রীযুক্ত অনাদি দস্তিদার। তারপর ভাণ্ডারে।চল্লিশ বছর হয়ে গিয়েছে। এখনো যেন দেখতে পাই ছোকরা ভাণ্ডারে বৈতালিক গাইছে,এ দিন আজি কোন ঘরে গোখুলে দিল দ্বার।আজি প্রাতে সূর্য ওঠাসফল হল কার।’তখনকার শান্তিনিকেতন মুজতবাকে যেমন বদলে দিয়েছিল এলো মহিমাপূর্ণ জীবনের দিকে, তেমনই বদলে দিয়েছিল ভাণ্ডারকে। সেই জন্যই কি মুজতবা ভাণ্ডারের কথা এমন মর্মস্পর্শী করে লিখেছেন?পবিত্র সরকার : সাবেক উপাচার্য, রবীন্দ্র ভারতী বিশ্ববিদ্যালয়, কলকাতা","['Discourse', 'Education', 'Culture']",Commentary
26,26,"শিক্ষা আইন, শিক্ষানীতি ও পাঠ্যবই নিয়ে বিতর্ক চলছে। বিচ্ছিন্ন ও বিক্ষিপ্তভাবে। পুরো শিক্ষাব্যবস্থাকে মাথায় রেখে সেটা হচ্ছে না। সেটা আশাও করি না; কিন্তু এখন দেখছি জাতিবাদী ও ধর্মনিরপেক্ষওয়ালারা চরম গোস্বা করেছে। কেন? কারণ সরকার নাকি হেফাজতের দাবি মেনে নিয়েছে। শিক্ষা কোনো ব্যাপার না, পাঠ্যবই সম্পর্কে হেফাজতের আপত্তি সরকার মানল কেন এই হল তর্ক। টুপিপরা, কোর্তাপরা এসব বর্বর অশিক্ষিত পশ্চাৎপদ মানুষ বুঝি মঙ্গলগ্রহ থেকে এসেছে, তারা এ দেশের কেউ না! এদের ছেলেমেয়ে বালবাচ্চা নাই, শিক্ষা নিয়ে এদের কোনো মাথাব্যথা নাই। তো এই টুপিওয়ালাদের আপত্তি শেখ হাসিনা শেষমেশ মেনে নিল? হায় হায়। জাতিবাদী ও সেকুলার হাহাকারে চতুর্দিক দীর্ণ-বিদীর্ণ হয়ে যাচ্ছে!বিবিসি দেখছি রীতিমতো উসকানিমূলক শিরোনাম দিয়ে রিপোর্ট করেছে : ‘বাংলাদেশে পাঠ্যপুস্তকে বিতর্কিত বিষয়, খুশি করেছে হেফাজতকে?’ (১২ জানুয়ারি ২০১৭)। উদ্দেশ্য এটা প্রমাণ করা যে, হেফাজতকে খুশি করার জন্যই বুঝি পাঠ্যবইয়ে পরিবর্তন আনা হয়েছে। তাই কি? হেফাজতে ইসলামীর মুখপাত্র মাওলানা মুনীর আহমেদ বিবিসি বাংলাকে ভালো উত্তর দিয়েছেন : এখানে হেফাজতের খুশি-অখুশির প্রশ্ন নেই। বরং দেশের গণমানুষের প্রত্যাশার দিকটাই বিবেচ্য বিষয়। পাঠ্যপুস্তকে হেফাজতের দাবি শতভাগ পূরণ করা হয়েছে বলে যারা বিতর্ক তুলতে চাচ্ছে, আমরা মনে করি তাদের সবাই চেনে। তারা সমাজবিচ্ছিন্ন অতিক্ষুদ্র একটা অংশ। দুটো গুরুত্বপূর্ণ বিষয় মাওলানা মুনীর তুলেছেন। এক. গণমানুষের প্রত্যাশা এবং দুই. গণমাধ্যমের জোরে সমাজের অতিক্ষুদ্র অংশের আধিপত্য। গণমানুষের প্রত্যাশার প্রশ্ন বাদ দিয়ে ইস্যুটির রাজনীতিকরণ ও ক্রমাগত উসকানি।ভাবুন এবার। তর্কটা আর শিক্ষা আইন, শিক্ষানীতি কিংবা পাঠ্যবই নিয়ে থাকল না। হয়ে উঠেছে হেফাজতের বিরুদ্ধে জাতিবাদী ও ধর্মনিরপেক্ষতাওয়ালাদের রাজনৈতিক লড়াই। এখন আপনি চাইলে গ্যালারিতে বসে দুই পক্ষের লড়াই উপভোগ করতে পারেন। তবে সেটা বিপজ্জনক বিলাসিতা হবে। ঠিক হবে না। কারণ শিশু-কিশোররা অল্প বয়স থেকেই ঠিকভাবে শিক্ষা পাক সেটা তো চাইতেই হবে। তাদের আত্মিক, মানসিক ও বুদ্ধিবৃত্তিক বিকাশ জরুরি। এর সঙ্গে বাংলাদেশের ভবিষ্যৎ জড়িত; কিন্তু জাতিবাদী ও ধর্মনিরপেক্ষওয়ালারা আমাদের সেটা করতে দেবে না। তারা ধর্মীয় বিদ্বেষের রাজনীতি করবেই। তারা সমাজের বৃহত্তর অংশের কোনো কথাই শুনবে না। তাদের কথাই সবাইকে শুনতে হবে; তারা যাকে শিক্ষা আইন বলে সেটা আমাদের মানতে হবে; যাকে শিক্ষানীতি বলে সেটা আমাদের বাস্তবায়ন করতে হবে, ইত্যাদি। তারা খামখেয়ালিভাবে ও খেয়ালখুশি মতো বিএনপি-জামায়াত জোটের আমলের পাঠ্যবই তাদের মতো করে বদলাবে। সেটাও শুদ্ধভাবে নয়, মারাত্মক ভুলভাবে চরম বিনোদনমূলক ‘প্রিন্টিং মিস্টেক’সহ। সেটাও বিনোদন হিসেবে আমাদের মেনে নিতে হবে। এখন তাদের ৮৫ জন বিশিষ্ট ব্যক্তি এক বিবৃতিতে দাবি করেছেন চলতি বছরের পাঠ্যবইয়ে নাকি তিন ধরনের ‘ভুল, অসঙ্গতি কিংবা বিকৃতি’ রয়েছে। প্রথম দুই ভুল হল বানান ও তথ্যগত বিকৃতি ও বাক্য গঠনের ভুল। এ ভুলগুলো নাকি ‘সঠিক পরিকল্পনা এবং সুষ্ঠু ব্যবস্থাপনা’র অভাবে হয়েছে। গুড। তাহলে করজোড়ে ক্ষমা চেয়ে চাকরি ছাড়ুন, যোগ্যদের নিয়োগ দিন। সেটা তারা দেবেন না। কারণ সেটা নাকি তেমন ধর্তব্যের মধ্যে নয়। কিন্তু তৃতীয় ভুলটি নাকি ‘পরিকল্পিত’। যারা করেছে তারা নাকি সেটা ‘ইচ্ছাকৃতভাবেই’ করেছে। সেটা করা হয়েছে একটি সাম্প্রদায়িক জাতিরাষ্ট্র গঠনের জন্য। দুর্দান্ত চিন্তা!!তো আপনি যদি জাতিবাদী ফ্যাসিস্ট রাষ্ট্র গড়ার জন্য পাঠ্যবই তৈরি করেন, তার প্রতিক্রিয়া তো হবেই। সাম্প্রদায়িক জাতি চিন্তার সঙ্গে গণমানুষের প্রত্যাশার বিরোধ আছে। মাওলানা মুনীর ঠিকই বলেছেন, তথাকথিত বিশিষ্ট ব্যক্তিরা সমাজের ক্ষুদ্র একটি অংশ। এরা এমনই ‘বিশিষ্ট’ যে চরম বিনোদনমূলক বানান ভুল, বাক্য ভুল ও তথ্য ভুলের পক্ষে সাফাই গাইতে বিন্দুমাত্র লজ্জাবোধ করলেন না। পুরো বিষয়টাকে হেফাজত বনাম তাদের সংকীর্ণ জাতিবাদী সাম্প্রদায়িকতা এবং ইসলামবিদ্বেষী রাজনীতির দ্বন্দ্বে পর্যবসিত করলেন। কুকুরের লেজ ইচ্ছা করলেও আপনি সোজা করতে পারবেন না।দুইঠিক আছে। শিক্ষা আইন, শিক্ষানীতি এবং পাঠ্যবই নিয়ে আমাদের চরম মতপার্থক্য আছে। বড়সড় চ্যালেঞ্জ বটে; কিন্তু আমাদের একটি সংখ্যাগরিষ্ঠ মতে পৌঁছাতে হবে। সেটাই আমাদের কর্তব্য। সেক্ষেত্রে আমরা সামগ্রিক শিক্ষাব্যবস্থা এবং শিক্ষার উদ্দেশ্য নিয়ে তর্ক-বিতর্কের মধ্য দিয়ে যেতে চাইলে অগ্রসর হতে পারি। সেটাই সবচেয়ে সমীচীন হয়; কিন্তু সেই তর্ক আমরা করছি না। আমরা ‘ধরো তক্তা মারো পেরেকে’ বিশ্বাস করি, এটাই আমাদের জাতীয় চর্চা। ফলে হেফাজতের ওপর এখন দোষ চাপিয়ে নিজেদের লজ্জা ঢাকার চেষ্টা করছি। তবুও তর্কে সবাইকে অন্তর্ভুক্ত রাখার জন্য আমরা প্রশ্নটি এভাবে তুলতে পারি যে, আমরা সবাই নিশ্চয়ই চাইব আমাদের সন্তান সঠিকভাবে ঠিক বিষয়ে শিক্ষা পাক। প্রশ্ন তুলতে পারি, কীভাবে সঠিকভাবে সঠিক শিক্ষা দেয়া সম্ভব?‘সঠিকভাবে’ শিক্ষা দেয়া শিক্ষা পদ্ধতিসংক্রান্ত তর্ক। আজ এখানে সেই তর্কে যাব না। আজ পাঠ্য বিষয় কেন্দ্র করে আলোচনা করব। মুশকিল হচ্ছে, ‘ঠিকভাবে বা সঠিকভাবে শিক্ষা’ বলতে আমরা কী বুঝব সেটা একটি সমাজবিচ্ছিন্ন বিমূর্ত তর্ক নয়, সামাজিক তর্ক। তর্ক-বিতর্কের একটা সাধারণ ক্ষেত্র চিহ্নিত করার জন্যই এভাবে কথাটা হাজির করলাম। কাণ্ডজ্ঞানেই আমরা বলতে পারি, ‘সঠিক শিক্ষা’ নামক সোনার পাথরবাটিজাতীয় কিছু নাই। শিক্ষা সম্পর্কে সমাজের নানান শ্রেণী ও শক্তির ভিন্ন ভিন্ন মত আছে, রাজনৈতিক অবস্থান আছে। তাহলে উচিত কাজ হচ্ছে সিদ্ধান্ত গ্রহণের ক্ষেত্রে সেই মতগুলোর প্রতিনিধিত্ব নিশ্চিত করা।গণমাধ্যমের বরাতে আমরা এখন জানি যে, ‘পাঠ্যপুস্তক পরিমার্জন, সংযোজন-বিয়োজনের নিয়ম হচ্ছে, বিদ্যালয় পর্যায়ে ট্রাই-আউটের মাধ্যমে শিক্ষক-শিক্ষার্থীদের মতামত সংগ্রহ, তার ভিত্তিতে বিশেষজ্ঞ পর্যায়ে কর্মশালা এবং তার আলোকে এনসিসিতে (ন্যাশনাল কারিকুলাম কো-অর্ডিনেশন কমিটি) চূড়ান্ত সিদ্ধান্ত গ্রহণ। কিন্তু এবারের পাঠ্যপুস্তকের সংযোজন-বিয়োজনের বেশিরভাগ সিদ্ধান্ত হয়েছে এনসিসিসির সভায়। এনসিসিসির প্রধান হচ্ছেন শিক্ষা সচিব। গত বছরের ২০ আগস্ট অনুষ্ঠিত এনসিসির সভায় সরকারের একজন উচ্চপদস্থ কর্মকর্তা একটি তালিকা দিয়ে কোনো প্রশ্ন উত্থাপন না করে সে অনুসারে পাঠ্যপুস্তকে সংযোজন-বিয়োজন করে নেয়ার কথা বলেন বলে জানা গেছে। তার এ সিদ্ধান্তের পরিপ্রেক্ষিতেই এবারের পরিবর্তন এসেছে বলে নিশ্চিত হওয়া গেছে।’ (দেখুন কালের কণ্ঠ, ‘পাঠ্যবইয়ে এসব কী’, ৪ জানুয়ারি ২০১৭)।তাহলে সামাজিক বিষয়ের যেভাবে সামাজিকভাবে নিষ্পত্তির প্রয়োজন ছিল সেটা করা হয়নি। এখন দোষ হেফাজতের ঘাড়ে চাপিয়ে ধর্মবিদ্বেষীরা পচা কাসুন্দি ঘেঁটে মোরাল হাই গ্রাউন্ড অর্জনের সস্তা প্রচার চালাচ্ছে।সত্য হচ্ছে, ২০১৬ সালে হেফাজতে ইসলাম বলেছিল, স্কুলের বইপত্রে ইসলামী ভাবধারা বাদ দিয়ে ‘নাস্তিক্যবাদ এবং ‘হিন্দুত্ব’ পড়ানো হচ্ছে।’ অনেকে প্রগতিশীল ও অসাম্প্রদায়িক ভান বজায় রাখার জন্য বলছেন, ‘নাস্তিক্যবাদ’ ও ‘হিন্দুত্ব’ পড়ানো কথাটা পলিটিকালি কারেক্ট ভাষা না। এ ভাষা হেফাজতের ব্যবহার করা ঠিক হয়নি। তাদের সঙ্গে আমি অমত করি না; কিন্তু ভাইরে, ইটটি মারলে পাটকেলটি খেতে হয়। আপনি যখন ইসলাম নির্মূলের রাজনীতি করেন আর খেয়ে না খেয়ে বইপুস্তক ও শিক্ষাব্যবস্থা থেকে ইসলামী ভাবধারা কিংবা ইসলামের সঙ্গে প্রত্যক্ষ বা পরোক্ষভাবে জড়িত বিষয়গুলো পরিকল্পিতভাবে বাদ দেবেন, আশা করবেন না যে আপনার প্রতিপক্ষ হাত গুটিয়ে বসে থাকবে। হেফাজত অন্তত বলেনি যে, বাংলাদেশের শিক্ষাব্যবস্থা শিবসেনাদের হাতে চলে গিয়েছে। তারা তাদের আপত্তির কথা জানিয়েছে মাত্র। তাদের আপত্তি অযৌক্তিক হলে আসুন তা নিয়ে তর্ক করি। আপনাদের নিজের জাতিবোধ ও জাত্যাভিমান হিটলারের ফ্যাসিজমকে হার মানায়। আপনি নিজে ইসলামবিদ্বেষী ঘৃণ্য বর্ণবাদ ও সাম্প্রদায়িকতার চর্চা করেন, ইসলাম নির্মূলের রাজনীতি করবেন আর আশা করবেন হেফাজত নাস্তিক্যবাদ আর হিন্দুত্ববাদের বিরুদ্ধে টুঁ শব্দ না করে আপনার পাঠ্যবই বসে বসে গিলবে- এটা আশা করেন কীভাবে?হেফাজতে ইসলাম তো ঠিকই তাদের জায়গা থেকে জানতে চেয়েছে, ২০১২ থেকে ২০১৬ সাল পর্যন্ত দ্বিতীয় শ্রেণী থেকে নবম শ্রেণীর বাংলা বইয়ে ইসলামী ভাবধারার ১৭টি বিষয় বাদ দিলেন কী যুক্তিতে? বাদ দিলেন তো দিলেন তার ওপর মড়ার উপর খাঁড়ার ঘায়ের মতো এর বিপরীতে সাতটি ইসলামী ভাবধারার বিপরীত লেখা অন্তর্ভুক্ত করলেন কেন? হেফাজত হুমায়ুন আজাদের লেখা নিয়ে আপত্তি করেছে, কারণ ইসলাম ও মুসলমান সম্পর্কে হুমায়ুন আজাদের অনেক আপত্তিকর মন্তব্য আছে। যা কোনো ন্যূনতম সাহিত্য রুচির সঙ্গে যায় না। তিনি বাংলাদেশের গণমানুষের প্রত্যাশার বিপরীত একজন মানুষ। এ ধরনের ব্যক্তিদের আপনি লেখক আর কবি হিসেবে শিশু ও কিশোররা কিছু বুঝে ওঠার আগেই তাদের মনে গেঁথে দেবেন, এ সহজ রাজনীতি বোঝার মতো অক্ষম হেফাজত নয়। ফলে তারা সঙ্গত আপত্তি করেছে। হেফাজত চাইছে না এমন কোনো লেখকের লেখা শিশু বা কিশোর বয়সীরা পড়ুক, যারা ধর্মের প্রশ্নে অসহিষ্ণু এবং ধর্মপ্রাণ মানুষের মনে আঘাত দিয়ে বিকৃত আনন্দ উপভোগ করে। তারা বড় হয়ে তাদের বিচারবুদ্ধি মোতাবেক কী পড়বে না পড়বে তার সিদ্ধান্ত নিক; কিন্তু শিশু বা কিশোর বয়সে পাঠ্য লেখা হিসেবে নয়।এনসিটিবির সদস্য (প্রাথমিক শিক্ষাক্রম) অধ্যাপক ড. মোহাম্মদ আবদুল মান্নান গণমাধ্যমকে জানিয়েছেন, ‘পাঠ্যপুস্তকের বাংলা বইগুলো ধর্ম কিংবা সমাজ বিজ্ঞান শেখানোর বই নয়, এগুলো ভাষা-সাহিত্য শেখানোর বই। ভাষা শিক্ষার জন্য যেসব লেখা থাকা দরকার, তা-ই দেয়া হয়েছে। ইসলাম ও নৈতিক শিক্ষা হচ্ছে ধর্ম শিক্ষার বই, সেখানে ধর্ম শেখানোর জন্য যা দরকার তা আছে। বিজ্ঞানের বইয়ে কি ধর্মের বিষয় থাকবে? বিজ্ঞানের বইয়ে ধর্মীয় বিষয় নেই কেন এমন প্রশ্ন না উঠলে বাংলার ক্ষেত্রেও তা থাকা উচিত নয়। বইয়ের মধ্যে ভুল-ত্রুটি থাকতে পারে। তবে হলফ করে বলতে পারি, ইসলাম নয়, অন্য যে কোনো ধর্মকে বিন্দুমাত্র হেয় করা হয়েছে, এমন একটি শব্দও পাওয়া যাবে না পাঠ্যবইয়ে।’তার কথা মেনে নিতে পারলাম না। প্রথমত, ভাষা ও সাহিত্য শেখার বই আর বিজ্ঞানের বই এক নয়। বিজ্ঞানে ধর্ম আছে কী নাই সেটা নিয়ে তর্ক হতে পারে; কিন্তু ভাষা ও ধর্ম পরস্পর বিচ্ছিন্ন কোনো ব্যাপার নয়। ধর্ম বিশ্বাস প্রকাশ ও চর্চা করার মধ্য দিয়েই ভাষার বিকাশ ঘটে ও ঘটেছে। ভাষার গায়ে ধর্মের চিহ্ন খচিত থাকে। তাকে চিহ্নিত করা এবং বর্তমানকালে তার তাৎপর্য আবিষ্কার নৃতত্ত্ব, দর্শন ও ভাষার ইতিহাসের খুবই গুরুত্বপূর্ণ একটি ক্ষেত্র। বাংলা ভাষায় সংস্কৃত ‘ঈশ্বর’ একটি ধর্মীয় শব্দ। একে বাংলা ভাষা থেকে বাদ দেবেন কীভাবে? রবীন্দ্রনাথ পড়তে গিয়ে যখন পড়ি, ‘আমার এই দেহখানি তুলে ধরো, তোমার ঐ দেবালয়ের প্রদীপ করো’, তখন ‘পূজা’, ‘দেবালয়’ ধর্মীয় শব্দ নাকি নয়, সেসব তর্ক অনর্থক নয়। খুবই গুরুত্বপূর্ণ বিষয়। বাংলা ভাষা ও বাংলাসাহিত্য ঔপনিবেশিক যুগে উচ্চ বর্ণের হিন্দুর হাতে বিকশিত হয়েছে; ফলে সেই ভাষার রন্ধ্রে রন্ধ্রে হিন্দুর ধর্মীয় অনুষঙ্গ, প্রতীক, উপমা ও উৎপ্রেক্ষা গলাগলি করে জড়িয়ে রয়েছে। এখন কেউ যদি বাংলাসাহিত্য পড়াতে গিয়ে বলে, এটা ধর্মীয় কিছু না, নিছকই সাহিত্য, তার যেমন কোনো যুক্তি নাই, তেমনি কেউ মুসলমান বলে তার সাহিত্যগুণের প্রসাদ কেউ নেবে না, তা-ও হয় না। দেখুন, আমি এখন হিন্দুর ধর্মীয় শব্দ ‘প্রসাদ’ শব্দটি মনের ভাব প্রকাশ করার জন্য ব্যবহার করেছি। কারণ এটা এখন আমারও ভাষা, সেই ভাষায় আমার অধিকার আছে। অর্থাৎ আধুনিক বাংলাসাহিত্যের ভাষা উচ্চ বর্ণের হিন্দুর বলে এবং তার মধ্যে বিপুল ধর্মীয় অনুষঙ্গ থাকলেও সেটা হিন্দুর নয়, বাঙালির ভাষা। কিন্তু এ দাবি আহাম্মকি যে, ভাষা ও সাহিত্যের সঙ্গে ধর্মের কোনো সম্পর্ক নাই। এই অসত্য দাবিটা একান্তই রাজনৈতিক।ঠিক তেমনি বাঙালি মুসলমান ‘কবিতা আমার সাধনা’ না বলে যদি লেখে ‘কবিতা আমার এবাদত’, তখন ‘এবাদত’ মুসলমানের শব্দ হলেও সেটা সব বাঙালির। যদি বলা হয়, বাংলা সাহিত্য পড়াতে গিয়ে ‘এবাদত’ শব্দ ব্যবহার করা যাবে না, তখনই গোলমালটা বাঁধে। সেটা হয়ে ওঠে সাহিত্যের উসিলায় সাম্প্রদায়িকতা। একটি ধর্মীয় সম্প্রদায়ের ধর্মীয় উপলব্ধি, ভাষা ও চর্চাকে সাহিত্যে স্থান না দেয়ার চেষ্টা চরম সাম্প্রদায়িক চিন্তা। অন্যদিকে ভাষা ও সাহিত্য চর্চায় ধর্ম থাকবে না সেটা আজগুবি ও অবাস্তব শুধু নয়, ধর্মনিরপেক্ষতার ছদ্মবেশে বাংলা ভাষাকে বর্ণহিন্দুর ভাষাচর্চার মধ্যে আবদ্ধ রাখা। যদি বলি, বাংলা ভাষা শেখাতে চাই বলে আল্লাহকে ‘ঈশ্বর’ বলেই শিশুদের পড়তে ও শিখতে হবে, আল্লাহ আরবি শব্দ, এটা বাংলা ভাষায় চলবে না, তখন বাংলাদেশের জনগণ কি তা মানবে? মানবে না। তাদের ধর্ম, ধর্মচর্চার নিত্যদিনের শব্দ প্রত্যক্ষভাবে কিংবা উপমা, উৎপ্রেক্ষা, প্রতীক ও প্রত্যয় হিসেবে আসবেই। ইংরেজ ও বর্ণহিন্দুর শাসন থেকে মুক্ত স্বাধীন বাঙালির ভাষায় তাদের ধর্মীয় ও আত্মিক উপলব্ধি আসবেই। তেমনি হিন্দুরও আসবে। কেউ নাস্তিক হোক বা না হোক তাতে কিছুই আসে যায় না। স্বাধীন বাংলাদেশে সেজন্যই ‘গণমানুষের প্রত্যাশা’ কথাটা হেফাজতের খুবই যৌক্তিক চিন্তা। বাংলাদেশের জনগণকে ধর্মবিচ্ছিন্ন ভাষা আর সাহিত্যের কথা আবদুল মান্নান বলে দেখুন। জনগণ মানে কিনা দেখার খুব ইচ্ছা। ধর্ম, ভাষা ও সাহিত্যের নিগূঢ় ও অঙ্গাঙ্গি সম্পর্ক আপাদমস্তক অজ্ঞ ব্যক্তিরা যখন প্রাথমিক শিক্ষা কার্যক্রমের সদস্য হয়, তখন তা কী ধরনের বিপদ তৈরি করে সেটা পাঠ্যবই বিতর্কের মধ্য দিয়ে উদোম হয়ে পড়েছে।‘অঞ্জলী’ শব্দটি দেখুন। আমার খুবই প্রিয় বাংলা শব্দ। এর অর্থ হচ্ছে দুই হাত জোড় করে দেবতার উদ্দেশে নিবেদন করা ফুল, অর্থাৎ সোজা কথায় পূজা। এখন রবীন্দ্রনাথ তার ‘গীত’ দিয়ে সেই পূজা করতে চান বলে তার গানের বইয়ের নাম দিয়েছেন গানের অর্ঘ্য নিবেদন, গান দিয়ে দেবতার পূজা : ‘গীতাঞ্জলী’। তো এখন পূজার অনুষঙ্গ আছে বলে কি বাঙালি মুসলমান এই বই পড়বে না? এই গান গাইবে না? অবশ্যই পড়বে ও গাইবে। তাহলে ধর্ম ও সাহিত্য পরস্পর থেকে আলাদা ও বিচ্ছিন্ন, এই অনুমানের ভিত্তি কী? নাই।তিনদেখুন আবদুল মান্নান আরও কী বলছেন। বলছেন, ‘আমাদের দুটি সংস্কৃতি। একটি ধর্মীয় সংস্কৃতি, আরেকটি জাতিগত। যখন জাতিগত সংস্কৃতির কথা উঠবে, তখন হাজার বছরের বাঙালি সংস্কৃতির কথা আসবে। তখন কোনটা হিন্দু, কোনটা মুসলমান, এটা দেখার বিষয় নয়। কোন কবিতার মধ্যে কোন মিথ আসছে, সেটাকে যারা বলেন হিন্দু মিথ তারা ভুল করেন, আসলে এটা বাঙালি মিথ।’ ধর্ম, ভাষা আর সাহিত্যকে পরস্পর থেকে আলাদা ও বিচ্ছিন্ন করে রাখার এই রাজনীতিটাই বর্ণ হিন্দুর সাম্প্রদায়িক রাজনীতি। এটা বিশুদ্ধ সাহিত্য, হাজার বছরের বাঙালি সংস্কৃতি ইত্যাদি নানা নামে চালু রয়েছে। অর্থাৎ ‘হাজার বছরের সংস্কৃতি’র নামে আমি উচ্চ বর্ণের হিন্দুর ভাষা ও সাহিত্য রক্ষা করে যাব। বলব হিন্দুর ভাষা সাহিত্য, আর মুসলমানের ভাষা ধর্মীয়। ইসলামবিদ্বেষী এসব সাম্প্রদায়িক বর্ণবাদী রাজনীতি বাংলাদেশের জনগণের কাছে পরিষ্কার।বাংলা ভাষা ও সাহিত্যের এই চরিত্র হিন্দু বা বর্ণ হিন্দু কারোই দোষ নয়। এটা কারও ষড়যন্ত্র নয়, ইতিহাস। এটা অতিক্রম করে যাওয়া ধর্ম নির্বিশেষে সব বাঙালির কাজ। আমি যদি হিন্দু পুরাণ, তার চরিত্র ও কাহিনী আমারই ভাই বা ভগ্নির জীবনচর্চার অংশ বলে জানি, শ্রদ্ধা করি এবং বাংলা ভাষায় তাদের উপস্থিতি মানি ও তা রক্ষা করি, তাহলে দ্বিতীয় শ্রেণীতে হযরত মোহাম্মদ (সা.)-কে নিয়ে লেখা, তৃতীয় শ্রেণীতে খলিফা আবুবকর (রা.), চতুর্থ শ্রেণীতে খলিফা ওমর (রা), পঞ্চম শ্রেণীতে বিদায় হজ ও শহীদ তিতুমীরকে নিয়ে লেখা অর্ন্তভুক্ত করা হলে অসুবিধা কী? আপত্তিটা কোথায়? তর্ক হতে পারে, সবার পাঠের উপযোগী করে তা লেখা হয়েছে কিনা। কিংবা এমন কিছু আছে কিনা যা অন্য ধর্ম বা সংস্কৃতির প্রতি অবজ্ঞা বা তাচ্ছিল্য প্রকাশ করে। কিন্তু আমরা তা বলছি না। আমরা বলছি নবী ও নবীর সাহাবাদের জীবনী সাহিত্য হিসেবে আমরা আমাদের সন্তানদের পড়াতে পারব না।শহীদ তিতুমীর পাঠ্যবইয়ে অন্তর্ভুক্ত করায় আপত্তি উঠেছে। অথচ তিতুমীর সম্পর্কে অবশ্যই আমাদের সন্তানদের জানতে হবে, ইংরেজের বিরুদ্ধে বাঁশের কেল্লা বানিয়ে লড়ার হিম্মত যিনি দেখিয়েছেন, তিনি একজন ঐতিহাসিক নায়ক। গোলাম না হয়ে কীভাবে পরাধীনতার বিরুদ্ধে লড়তে হয়, তিনি তার ঐতিহাসিক দৃষ্টান্ত রেখে গিয়েছেন। আমরা ভুলে যাই এ দেশের জনগণ খালি পাকিস্তানের বিরুদ্ধে লড়েনি, আঠারশ’ সাতান্নর সিপাহী বিদ্রোহ থেকে শুরু করে তিতুমীরের বাঁশের কেল্লা, তারপর সাতচল্লিশ- তার দীর্ঘ লড়াই-সংগ্রাম-আত্মত্যাগের ইতিহাস আছে। বাংলাদেশ নয় মাসে আকাশ ফুঁড়ে পয়দা হয়নি।আমরা তর্ককে ইতিবাচক দিকে নিতে চাইলে প্রশ্নটিকে আরও সুনির্দিষ্ট করতে পারি। যেমন নিজেদের প্রশ্ন করতে পারি, বাংলাদেশের বর্তমান ঐতিহাসিক বাস্তবতায় কী ধরনের শিক্ষা আমরা আমাদের সন্তানদের দিতে পারলে হিন্দু-মুসলমান-বৌদ্ধ-খ্রিস্টান, চাকমা-সাঁওতাল-মনিপুরীসহ সব ধর্ম-জাতি-সম্প্রদায়ের শিশু ও কিশোর শিশুকাল ও বাল্যকাল থেকেই উপলব্ধি করে তারা একই সমাজ একই ইতিহাসের অন্তর্গত। তাদের ধর্মীয় ও সাংস্কৃতিক বৈচিত্র্য তাদের শক্তি, অনৈক্যের ক্ষেত্র নয়। নিজেদের মধ্যে আমরা তর্ক করতে পারি কাকে আমরা ‘সঠিক শিক্ষা’ বলব। এখানে অনুমান হচ্ছে, রাজনৈতিক জনগোষ্ঠী হিসেবে আমাদের সমাজের কিছু বৈশিষ্ট্য ও ইতিহাস আছে। সেই জমিনে আমাদের সামষ্টিক ইচ্ছা-আকাঙ্ক্ষা-অভিপ্রায় দানা বাঁধে। সঠিক শিক্ষা নির্ণয় করতে গিয়ে সেই বৈশিষ্ট্য ও ইতিহাসকে আমলে নিতে হবে। সেই তর্কে জাতিবাদী, সেকুলার, ইসলামপন্থী শুধু নয়, সেখানে যে কেউই অংশগ্রহণ করতে পারে। পাঠ্যবইয়ে চাকমা, মনিপুরী ও সাঁওতালদের ব্যাপারে কিছু লেখা থাকলে কী লেখা আছে তা আমাদের জানতে হবে। আমরা শুধু জাতিবাদী ও ধর্মনিরপেক্ষওয়ালাদের কথা শুনব, আর ইসলামপন্থী এবং অন্যান্য ক্ষুদ্র জাতিসত্তার কথা শুনব না, সেটা তো হতে পারে না। কিংবা পাল্টা শুধু ইসলামপন্থীদের কথা শুনব আর জাতিবাদী ও ধর্মনিরপেক্ষওয়ালাসহ বাকি সবাইকে বাদ দেব, সেটাও তো হবে না। জাতিবাদী আর ধর্মনিরপেক্ষওয়ালারা চাইছে শুধু তাদের মতোই পাঠ্যবই লিখতে হবে। সেটা তখন আর শিক্ষাবিষয়ক তর্ক থাকে না। ইসলাম নির্মূলের রাজনীতি হয়ে ওঠে। তারা জোট সরকারের আমলের পাঠ্যবই বাদ দিয়েছে, কারণ তারা বাংলাদেশের ইতিহাস হিসেবে যা গেলাতে চায় তা আওয়ামী ইতিহাস, বাঙালির ইতিহাস নয়। জোট সরকারও তাদের ইতিহাস পাঠ্যবইয়ে যা ঢুকিয়েছিল সেটা তাদের দলীয় ইতিহাস, বাঙালির ইতিহাস নয়। পাঠ্যবই উভয়পক্ষের দলীয় প্রোপাগান্ডার হাতিয়ারের অধিক কিছু ছিল না। উভয়েই পাঠ্যবইয়ের বিষয় নিয়ে বিতর্ককে স্রেফ রাজনৈতিক ময়দানের লড়াইয়ে পরিণত করেছে।এ অবস্থা থেকে সবাইকেই বেরিয়ে আসার আহ্বান জানাই।১৩ জানুয়ারি ২০১৭। ৩০ পৌষ ১৪২৩। শ্যামলী","['Discourse', 'Education', 'Politics']",Commentary
27,27,"বান্দরবানের নাইক্ষ্যংছড়ি উপজেলার ঘুমধুম, তুমব্রু, চাকঢালা, বড়ছনখোলা, সাপমারাঝিড়ি, আষাঢ়তলী, ফুলতলী সাতটি পয়েন্ট দিয়ে অনুপ্রবেশকারী রোহিঙ্গারা ছড়িয়ে পড়ছে জেলার সাত উপজেলায়। বিশেষ করে মুসলিম অধ্যুষিত এলাকাগুলোয়। রোহিঙ্গাদের বিভিন্ন পাড়া-গ্রামে আশ্রয় নেয়া ঠেকাতে কড়াকড়ি আরোপ করেছে পুলিশ। জেলা ও উপজেলা শহরের প্রবেশপথগুলোয় গাড়ি থামিয়ে তল্লাশি করা হচ্ছে। গত ক’দিনে ২১ রোহিঙ্গা পরিবারকে আটক করে কক্সবাজার শরণার্থী ক্যাম্পে পাঠানো হয়েছে বলে জানিয়েছে পুলিশ।বান্দরবানের সদর উপজেলার কুহালং ইউনিয়নের চেয়ারম্যান সানুপ্র“ মারমা বলেন, ইউনিয়নের মুসলিম পাড়া এবং ভরাখালী পাড়ায় দেড়শ’ রোহিঙ্গা পরিবার আশ্রয় নিয়েছে। প্রশাসনকে রোহিঙ্গাদের তালিকাও দেয়া হয়েছে। ইউপি মেম্বারদের রোহিঙ্গাদের ব্যাপারে সজাগ দৃষ্টি রাখতে বলা হয়েছে। স্থানীয় বাসিন্দা হ্লাচিং মারমা বলেন, বান্দরবান সদরের লেমুঝিড়ি পাড়ায় ১৩টি রোহিঙ্গা পরিবার আশ্রয় নিয়েছে। পাহাড়ে বনায়ন ও ফলজ বাগানগুলোয় রোহিঙ্গাদের কাজের শ্রমিক হিসেবে আশ্রয় দেয়া হচ্ছে বলেও অভিযোগ করেন তিনি।জেলার অতিরিক্ত পুলিশ সুপার মোহাম্মদ কামরুজ্জামান প্রতিবেদককে বলেন, আশ্রয়ের জন্য রোহিঙ্গারা বিভিন্ন স্থানে ছড়িয়ে-ছিটিয়ে যাচ্ছে। কিন্তু তাদের কোনোভাবেই আশ্রয় কেন্দ্রের বাইরে থাকার সুযোগ দেয়া হবে না। পুলিশ রোহিঙ্গাদের ব্যাপারে সজাগ দৃষ্টি রেখেছে। জেলা ও উপজেলা শহরের প্রবেশপথগুলোয় চলাচলকারী গাড়ি থামিয়ে তল্লাশি চালানো হচ্ছে। এরই মধ্যে ২১ রোহিঙ্গা পরিবারকে আটক করে উখিয়ায় শরণার্থী ক্যাম্পে পাঠানো হয়েছে। কিন্তু কক্সবাজারের উখিয়ায় রোহিঙ্গাদের জন্য নির্ধারিত অস্থায়ী শরণার্থী ক্যাম্পটি সম্পূর্ণভাবে প্রস্তুত না হওয়ায় বান্দরবানের সীমান্তে আশ্রয় নেয়া রোহিঙ্গাদের সরিয়ে নেয়া হচ্ছে না।বান্দরবানের জেলা প্রশাসক দিলীপ কুমার বণিক বলেন, জেলার সাত উপজেলা চেয়ারম্যান এবং ইউপি চেয়ারম্যানদের রোহিঙ্গাদের আশ্রয় না দেয়ার জন্য নির্দেশনা দেয়া হয়েছে। তারপরও যারা রোহিঙ্গাদের আশ্রয় নেয়ার তথ্যটি প্রশাসনকে না দিয়ে গোপন রাখবেন, পরে দায়-দায়িত্ব তাদেরই বহন করতে হবে।ঘুমধুম ইউনিয়ন চেয়ারম্যান জাহাঙ্গীর আজিজ ও নাইক্ষ্যংছড়ি সদর ইউনিয়নের চেয়ারম্যান তসলিম ইকবাল চৌধুরী বলেন, রোহিঙ্গাদের আগমনের সে াত থেমেছে। এখন আর দলে দলে রোহিঙ্গা বাংলাদেশে ঢুকার প্রচেষ্টা দেখা যাচ্ছে না। সীমান্তের সাতটি পয়েন্টে আশ্রয় নেয়া রোহিঙ্গাদের আশ্রয় কেন্দ্রগুলোয়ও তাদের সংখ্যা বাড়ছে না। বরং উল্টো কমছে। আশ্রয় কেন্দ্র থেকে আইনশৃঙ্খলা রক্ষাকারী বাহিনী, প্রশাসন এবং জনপ্রতিনিধিদের চোখ ফাঁকি দিয়ে বিভিন্ন স্থানে ছড়িয়ে-ছিটিয়ে যাচ্ছে রোহিঙ্গারা। ","['International Affairs', 'Government actions']",Straight
28,28,"‘আত্মকর্মী যুবশক্তি, টেকসই উন্নয়নের মূলভিত্তি’ এ প্রতিপাদ্যকে সামনে রেখে জাতীয় যুব দিবস পালিত হয়েছে। এ উপলক্ষে বিভিন্ন জেলা ও উপজেলায় মঙ্গলবার রযালি ও আলোচনা সভা অনুষ্ঠিত হয়েছে। তবে বান্দরবানের আলীকদমে সরকারি কর্মকর্তা না থাকায় দিবসটি উপলক্ষে কোনো কর্মসূচি পালিত হয়নি। যুগান্তর প্রতিনিধিদের পাঠানো খবর-বান্দরবান : থানচি উপজেলায় ইউএনও জাহাঙ্গীর আলমের সভাপতিত্বে সভায় প্রধান অতিথি ছিলেন উপজেলা চেয়ারম্যান ক্যহ্লাচিং মারমা।রোয়াংছড়ি (বান্দরবান) : রযালি শেষে ইউএনও মো. দাউদ হোসেনের সভাপতিত্বে সভায় প্রধান অতিথি ছিলেন উপজেলা ভাইসচেয়ারম্যান ক্যসানু মারমা, বিশেষ অতিথির বক্তব্য দেন উপজেলা কৃষি সম্প্রসারণ কর্মকর্তা হাবিবুন নেছা এবং সদর ইউপি চেয়ারম্যান চহলামং মারমা।লক্ষ্মীপুর : লক্ষ্মীপুরে রযালি পরবর্তী সমাবেশে বক্তব্য রাখেন জেলা প্রশাসক মো. জিল্লুর রহমান চৌধুরী, অতিরিক্ত জেলা প্রশাসক (সার্বিক) সাজ্জাদুল হাসান, সদর থানার ভারপ্রাপ্ত কর্মকর্তা (ওসি) আবদুল্লাহ আল মামুন ভূঁইয়া প্রমুখ।কক্সবাজার : কক্সবাজারে আলোচনায় প্রধান অতিথি ছিলেন জেলা প্রশাসক মো. আলী হোসেন। জেলা যুব উন্নয়ন অধিদফতরের উপ-পরিচালক মো. শহীদউল্লাহর সভাপতিত্বে সভায় কক্সবাজার সরকারি কলেজের অধ্যক্ষ একেএম ফজলুল করিম চৌধুরীসহ সংশ্লিষ্টরা উপস্থিত ছিলেন।দাগনভূঞা : উপজেলা অফিসার্স ক্লাবে জাতীয় যুব দিবস উপলক্ষে আলোচনা সভা অনুষ্ঠিত হয়েছে। ইউএনও মো. সাইফুল ইসলাম ভূঞার সভাপতিত্বে প্রধান অতিথি ছিলেন, উপজেলা ভাইস-চেয়ারম্যান সাহেদা আক্তার শেফালী। বিশেষ অতিথি ছিলেন উপজেলা মহিলাবিষয়ক কর্মকর্তা বিবি তহুরা ও উপজেলা প্রকৌশলী মোশারফ হোসেন ভূঁঞা।রাঙ্গামাটি : রাঙ্গামাটি জেলা পরিষদ সদস্য চাঁন মুনি তঞ্চঙ্গ্যার সভাপতিত্বে অনুষ্ঠিত আলোচনা সভায় প্রধান অতিথি হিসেবে উপস্থিত ছিলেন রাঙ্গামাটি পার্বত্য জেলা পরিষদ চেয়ারম্যান বৃষ কেতু চাকমা। এছাড়া জেলা পরিষদের মুখ্যনির্বাহী কর্মকর্তা এসএম জাকির হোসেন, শহিদ উল্ল্যাহ, হাবিব উল্ল্যাহ বিশেষ অতিথি হিসেবে উপস্থিত ছিলেন। ","['Government actions', 'Education', 'Culture']",Commentary
29,29,"শান্তিনিকেতন ও মুজতবা আলী বিষয়ে অনেক স্বতঃসিদ্ধ তথ্য সম্বন্ধে লেখকের শতবর্ষের স্মারকগ্রন্থে বিনায়ক চক্রবর্তী বেশ কয়েকটি প্রশ্ন তুলেছেন। তার মধ্যে একটি হল, মুজতবা আলী শান্তিনিকেতনের প্রথম মুসলমান ছাত্র। কথাটা কি একেবারে নির্ভুল? মুজতবা আলীর সমর্থন সত্ত্বেও? না, তার শান্তিনিকেতনে পৌঁছানোর এক বছর আগে জাফর আলী নামে এক দক্ষিণ আফ্রিকার (প্রবাসী ভারতীয়) ছাত্রের উল্লেখ পাই দীনবন্ধু অ্যান্ড্রুজের চিঠিতে। ওই উল্লেখমাত্র, তার সম্বন্ধে আর কোনো বিবরণ কোথাও নেই। প্রথম হোন আর দ্বিতীয় হোন, শান্তিনিকেতন ব্রহ্মচর্যাশ্রম হল ১৯০১ সালে, আর সেই ১৯২১ সালে, বিশ্বভারতী বিশ্ববিদ্যালয়ের আরম্ভ পর্বে, মুজতবা শান্তিনিকেতনে ছাত্র হিসেবে গৃহীত হলেন।প্রথম (বা দ্বিতীয়) মুসলমান ছাত্র- এ অনন্য ঐতিহাসিক মর্যাদাও তার নাও জুটতে পারত। বৈদিক তপোবনের আদর্শ ছিল শান্তিনিকেতন প্রতিষ্ঠার মূলে, সেখানে মুসলমান শুধু নয়, অব্রাহ্মণ ছাত্র গ্রহণ করা হবে কিনা তা নিয়েই এক সময় দ্বিধা ছিল, রবীন্দ্রনাথের মনে না হোক, অন্তত কোনো কোনো আশ্রমিকদের মনে। রবীন্দ্রনাথ ত্রিপুরার রাজকুমারকে অবশ্য ‘ক্ষত্রিয়’ (মূলত তারা ছিলেন ত্রিপুরার আদিবাসী ত্রিপুরী সম্প্রদায়ভুক্ত) আখ্যা দিয়ে শান্তিনিকেতনে ছাত্র হিসেবে গ্রহণ করেছিলেন। কিন্তু রবীন্দ্রজীবনীকার প্রভাতকুমার মুখোপাধ্যায় দেখিয়েছেন, হিন্দু শিক্ষকরাও এই সংকীর্ণতার শিকার হয়েছেন। শিক্ষক কুঞ্জলাল ঘোষ ছিলেন কায়স্থ ও ব্রাহ্ম। এ উভয় ‘কলংকে’র জন্য তাকে বিদ্যালয়ের ছাত্ররা প্রণাম করবে কিনা, এ নিয়ে আন্দোলন তৈরি হয়েছিল, রবীন্দ্রনাথ তখন তাকে অগ্রাহ্য করতে পারেননি। প্রথমদিকে তার মনে এ দ্বিধা দেখি- প্রাচীন ভারতের এক কবি-কল্পিত হিন্দু ব্রাহ্মণ্য আদর্শ তাকে কয়েক বছরের জন্য এমনই সম্মোহিত করে রেখেছিল।ক্রমে এ সম্বন্ধে তার সংশয় দূর হয়। নৈবেদ্য (১৯০০) থেকে গীতাঞ্জলিতে (১৯১০) রবীন্দ্রনাথের উত্তরণ এক হিসেবে তার প্রাচীন আর্যত্ব ও হিন্দুত্বের ওই সংকীর্ণ কল্পনা-বিশ্বাস থেকে ভারতীয় মানবতার এক পরিব্যাপ্ত ধারণায় উত্তরণ- যেখানে শক-হুনদল-পাঠান-মোগল এক দেহে হল লীন। তার দু-এক বছরের মধ্যেই দেখি শান্তিনিকেতনের ‘বোর্ডিং বিদ্যালয়ে’ একটি মুসলমান ছাত্রকে গ্রহণ করার জন্য রবীন্দ্রনাথ প্রধান শিক্ষক নেপালচন্দ্র রায়কে বারবার অনুরোধ করছেন। ছেলেটির নাম ছিল রবীন্দ্র কাজী, সে আগরতলার ডা. কাজীর পুত্র। রবীন্দ্রনাথের আশংকা ছিল আশ্রমের ট্রাস্টি দ্বীপেন্দ্রনাথের এতে আপত্তি হবে, নেপালচন্দ্রও তত উৎসাহ দেখাননি। রবীন্দ্রনাথ নেপালচন্দ্রকে দ্বিতীয় যে চিঠিটি লেখেন তা প্রশান্তকুমার পাল উদ্ধৃত করেছেন, তা এখানেও উদ্ধৃতিযোগ্য- ‘মুসলমান ছাত্রটির সঙ্গে একটি চাকর দিতে তাহার পিতা রাজি। অতএব, এমনকি অসুবিধা, ছাত্রদের মধ্যে এবং অধ্যাপকদের মধ্যেও যাহাদের আপত্তি নাই তাহারা তাহার সঙ্গে একত্র খাইবেন। শুধু তাই নয়- সেই সকল ছাত্রের সঙ্গেই ওই বালকটিকে একঘরে রাখিলে সে নিজেকে নিতান্ত যূথভ্রষ্ট বলিয়া অনুভব করিবে না। ...আপাতত শালবাগানের দুই ঘরে নগেন আইচের তত্ত্বাবধানে আরও গুটিকয়েক ছাত্রের সঙ্গে একত্র রাখিলে কেন অসুবিধা হইবে বুঝিতে পারিতেছি না। আপনারা মুসলমান রুটিওয়ালা পর্যন্ত চালাইয়া দিতে চান, ছাত্র কি অপরাধ করিল? একসঙ্গে হিন্দু-মুসলমান কি এক শ্রেণীতে পড়িতে বা একই সঙ্গে খেলা করিতে পারে না? ...প্রাচীন তপোবনে বাঘে-গরুতে এক ঘাটে জল খাইত, আধুনিক তপোবনে যদি হিন্দু-মুসলমান একত্রে জল না খায় তবে আমাদের সমস্ত তপস্যাই মিথ্যা। আবার একবার বিবেচনা করিবেন ও চেষ্টা করিবেন যে আপনাদের আশ্রমদ্বারে আসিয়াছে তাহাকে ফিরাইয়া দিবেন না- যিনি সর্বজনের একমাত্র ভগবান তাহার নাম করিয়া প্রসন্নমনে নিশ্চিন্ত চিত্তে এই বালককে গ্রহণ করুন : আপাতত যদি কিছু অসুবিধা ঘটে সমস্ত কাটিয়া গিয়া মঙ্গল হইবে।’ (রবিজীবনী, ষষ্ঠ, ২৪৭)এর অনুষঙ্গ আমরা পাই ১৯৩১ সালে মুজতবার সঙ্গে রবীন্দ্রনাথের কথোপকথনে-‘বলতে পারিস সেই মহাপুরুষ কবে আসবেন কাঁচি হাতে করে?আমি অবাক। মহাপুরুষ তো আসেন ভগবানের বাণী নিয়ে, অথবা শঙ্খ, চক্র, গদা, পদ্ম নিয়ে। কাঁচি হাতে করে?হাঁ হাঁ কাঁচি নিয়ে। সেই কাঁচি দিয়ে সামনের দাড়ি ছেঁটে দেবেন, পেছনের টিকি কেটে দেবেন। সব চুরমার করে একাকার করে দেবেন। হিন্দু-মুসলমান আর কতদিন আলাদা হয়ে থাকবে?’রবীন্দ্রনাথের এই প্রশ্নের কোনো উত্তর আমরা এখনও তৈরি করতে পারিনি।যাই হোক, আরম্ভের সময় থেকে শান্তিনিকেতন ব্রহ্মচর্যাশ্রমের সমাজতত্ত্বের এবং তার প্রতিষ্ঠাতার সমাজ-ভাবনার এই পরিবর্তনের ছবিটি নির্মিত হওয়ার পরও শান্তিনিকেতনে প্রথম (বা দ্বিতীয়) মুসলমান ছাত্র প্রবেশ করেন মুজতবা আলী, ওই ঘটনার দশ বছর পর। শান্তিনিকেতনে এলেন ১৯২১-এর জুলাই মাসে- সে তারিখ নিয়েও বিভ্রান্তি আছে। এমনকি বিভ্রান্তি আছে শান্তিনিকেতনের তিনি প্রথম স্নাতক ছিলেন কিনা তাই নিয়ে। তবে ১৯২১ থেকে ১৯২৬ পর্যন্ত যে তিনি শান্তিনিকেতনের কলেজ পর্যায়ের ছাত্র ছিলেন এ সম্বন্ধে মোটামুটি নিশ্চিত সাক্ষ্যপ্রমাণ বিশ্বভারতীতে মজুদ আছে।২.নামের আগে ‘সৈয়দ’ কথাটি মুসলমান সমাজে কৌলীন্য ও আভিজাত্যের সুচক, মুজতবারা তৎকালীন শ্রীহট্টের এক অভিজাত পরিবারের সন্তান। রবীন্দ্রনাথ শ্রীভূমি বা শ্রীহট্টে গিয়েছিলেন ১৯১৯ সালে, সেখানে রবীন্দ্রনাথকে মুজতবা প্রথম দেখেন। তার পরে নানা দুর্যোগে শ্রীহট্টে মুজতবার স্কুলের শেষ পরীক্ষা দেওয়া হয় না, তার বাবা সিকান্দার আলী তার পড়াশোনা বন্ধ করার উপক্রম করেছিলেন বলে শোনা যায়, তখন মুজতবা শান্তিনিকেতনে পড়ার ইচ্ছা প্রকাশ করায় নিরূপায় অভিভাবক তাকে শান্তিনিকেতনে পাঠান। এর মধ্যে রবীন্দ্রনাথের সঙ্গে মুজতবার পত্রালাপের খবরও পাই, জানি না তার শান্তিনিকেতনে আসার আগ্রহের পেছনে রবীন্দ্রনাথের পত্রোত্তরের কোনো ভূমিকা ছিল কিনা।কিন্তু শান্তিনিকেতনে তিনি কি স্নাতক ডিগ্রি লাভ করেছিলেন? এ নিয়েও বিনায়কবাবু নানা সংবাদ উল্লেখ করে প্রশ্ন তুলেছেন। মুজতবার নিজের কথা এবং তার জীবনীকারদের কথা এ বিষয়ে বিভ্রান্তি বাড়িয়েছে। শান্তিনিকেতনের পর মুজতবা আলিগড়ে কিছুদিন পড়েন, তারপর বার্লিন বিশ্ববিদ্যালয়, সেটা ছেড়ে বন বিশ্ববিদ্যালয়ে পিএইচডি করেন ইসলামী খোঁজা সম্প্রদায় সম্বন্ধে। কিছুদিন কায়রোর আল আজহার বিশ্ববিদ্যালয়েও তিনি পড়েছিলেন ইসলামের ধর্মশাস্ত্র। প্যারিসের সরবোর্নেও তার পাঠের সুযোগ ঘটে। তারপর বরোদার মহারাজার আমন্ত্রণে সেখানে জীবিকা গ্রহণ। আরও নানা জীবিকা-পরিক্রমা।প্রশ্ন উঠবে, শান্তিনিকেতনে পাঁচ-ছয় বছর থাকলেন, কোনো ডিগ্রি করলেন না, তাহলে শান্তিনিকেতন থেকে তিনি কী অর্জন করলেন, কী আহরণ করলেন? কেন শান্তিনিকেতন তার জীবনে এমন গুরুত্বপূর্ণ হয়ে উঠল?আমরা প্রথমে দেখি, কী শিখলেন শান্তিনিকেতন- যে শিক্ষা যে কোনো ডিগ্রি বা ডিপ্লোমার চেয়ে অনেক বেশি বড়। মুজতবার লেখা থেকেই আমরা জানি, তিনি কী শিখবেন, তার দিকপথটি নির্মাণ করে দিয়েছিলেন আর কেউ নন, স্বয়ং রবীন্দ্রনাথ। কথাগুলো তুলে দিই-‘প্রথম সাক্ষাতে গুরুদেব জিজ্ঞাসা করলেন, কি পড়তে চাও?আমি বললুম, তা তো ঠিক জানিনে তবে কোনো একটা জিনিস খুব ভালো করে শিখতে চাই।তিনি বললেন, নানা জিনিস শিখতে আপত্তি কী?আমি বললুম, মনকে চারদিকে ছড়িয়ে দিলে কোনো জিনিস বোধ হয় ভালো করে শেখা যায় না।গুরুদেব আমার দিকে স্থিরদৃষ্টিতে তাকিয়ে বললেন, একথা কে বলেছে?আমার বয়স তখন সতেরো- থতমত খেয়ে বললুম, কনান ডয়েল।গুরুদেব বললেন, ইংরেজের পক্ষে এ বলা আশ্চর্য নয়।কাজেই ঠিক করলুম, অনেক কিছু শিখতে হবে। সম্ভব অসম্ভব বহু ব্যাপারে ঝাঁপিয়ে পড়লুম। গুরুদেবের সঙ্গে তখন সাক্ষাৎ হতো ইংরেজি ও বাংলা ক্লাসে। তিনি শেলি, কীটস আর বলাকা পড়াতেন।রবীন্দ্রনাথ এবং শান্তিনিকেতন মুজতবাকে জ্ঞান ও দীক্ষার এমন এক বহুত্বের দিকে ঠেলে দিলেন যে, তিনি তার সম্পূর্ণ স্বাদ গ্রহণ করতে করতে পদে পদে নিজেকে সমৃদ্ধ করতে লাগলেন। ভাষা শিখতে শুরু করলেন জার্মান, ফরাসি, ইংরেজি ও হিন্দি। রুশ প্রাচ্যবিদ পণ্ডিত পিতার বোগদানোফের কাছে শিখতে লাগলেন আরবি ও ফারসি। এছাড়া এই সময়ে রবীন্দ্রনাথ পাশ্চাত্যের মহা মহাপণ্ডিতকে শান্তিনিকেতনে ডেকে আনছেন- ‘সিলভ্যা লেভি, মরিস, কলিন্স, অ্যান্ড্রুজ, বেনোয়া, বোগদানোফ, ফ্লাউম, তুচ্চি, ফর্মিকি’ যেমন- আর তাদের সঙ্গে যুক্ত হলেন ভারতের বিধুশেখর শাস্ত্রী, ক্ষিতিমোহন সেন, জগদানন্দ রায় প্রমুখ- তাদের ক্লাসে না বসে মুজতবার উপায় ছিল না। কারণ একেবারে প্রথম থেকেই তিনি বিরল মুসলমান ছাত্র হিসেবে নয়, উদ্যমী ও উজ্জ্বল ছাত্র হিসেবে একেবারে প্রথম সারিতে এসে পৌঁছেছেন। তখন বিশ্বভারতী সম্মিলনী নামে ছাত্র ও শিক্ষকদের যে সমিতি গড়ে উঠেছিল, তার একাধিক অধিবেশনে তরুণ মুজতবাকে বিচিত্র বিষয়ে প্রবন্ধ পড়তে এগিয়ে আসতে দেখি।৩১ ভাদ্র। ১৩২৮ তারিখের অধিবেশনে সভাপতিত্ব করছেন রবীন্দ্রনাথ, মুজতবা আলী প্রবন্ধ পড়ছেন ঈদ উৎসব সম্বন্ধে। সভাপতি রবীন্দ্রনাথ সভার শেষে ‘প্রবন্ধ লেখককে ধন্যবাদ ও আশীর্বাদ জ্ঞাপন করেন।’ ১৩ মাঘ, ১৩২৮-এর সভায় সভাপতি বিধুশেখর শাস্ত্রী, মুজতবা পড়ছেন ‘শিশুমারী’ সম্বন্ধে একটি সুচিন্তিত ও সুলিখিত প্রবন্ধ। ১০ শ্রাবণ ১৩৩০-এর সভায় সভাপতি মুজতবা আলী, প্রমথনাথ বিশি সে সভায় পাঠ করেছেন রথযাত্রা নাটক, যা রবীন্দ্রনাথকে রথের রশি লেখার প্রেরণা দিয়েছিল। ২৬ শ্রাবণ ১৩৩০-এর সভায় মুজতবা আবার পাঠ করেন আন্তন চেখফের ছোটগল্প সম্বন্ধে একটি প্রবন্ধ- তাও উচ্চ প্রশংসিত হয়। ১৩৩১ সালে সমিতির সম্পাদক নির্বাচিত হন মুজতবা এবং পরের বছরেও তার সম্পাদকত্ব বহাল থাকে। এর মধ্যে সমিতির বিতর্ক সভাতেও তাকে সোৎসাহে যোগ দিতে দেখি। সমিতির হাতের লেখা পত্রিকা ‘বিশ্বভারতী’তেও এই সময়ে মুজতবার একাধিক রচনা প্রকাশিত হয়েছে। তার প্রথম গল্প ‘নেড়ে’, ‘রবীন্দ্রনাথ ও স্পিটলার’ নামে একটি প্রবন্ধ এবং ‘শ্রীহট্টের দুই একটি গীত’ ইত্যাদি বিচিত্র বিষয়ে লিখছেন তিনি।অর্থাৎ বিচিত্রের পথিক ও বিচিত্রের দূত হিসেবে শান্তিনিকেতন মুজতবাকে নির্মাণ করে চলেছিল এই সময়ে। পল্লী বাংলার এক দূর প্রত্যন্ত থেকে এসে, কীভাবে এত সহজে মুজতবা ছাত্রছাত্রীদের মধ্যে এই অগ্রণী ভূমিকা এত অনায়াসে দখল করলেন তার ইতিহাস আমরা জানি না, কিন্তু অনুমান করি যে, পরিবারে পড়াশোনার একটি আবহাওয়ার মধ্যে তিনি কিছুটা মানসিকভাবে পরিণত হয়েই এসেছিলেন। নইলে রবীন্দ্রনাথের কথার উত্তরে কনান ডয়েলের নামটি তার মুখে অমনভাবে উঠে আসত না। শান্তিনিকেতন তার এই বহুধা কৌতূহলকে আরও বেশি তীব্র করল এবং নানা ভাষার অলিন্দ খুলে দিয়ে তার সম্মুখে জ্ঞানের অনেকান্ত দিগন্ত উন্মোচিত করে দিল। একবারে আক্ষরিক অর্থে শান্তিনিকেতন হয়ে উঠেছিল তার আলমা মাতের বা বিদ্যামাতৃকা।তার এই মাতৃকার কাছে ফিরে এসেছিলেন মুজতবা। রবীন্দ্রনাথকে তিনি কথা দিয়েছিলেন যে, ‘বিশ্বভারতীর সেবার জন্য যদি আমাকে প্রয়োজন হয় তবে ডাকলেই আমি আসব। যা দেবেন হাত পেতে নেব।’ কিন্তু রবীন্দ্রনাথের জীবিতকালে ফিরতে পারেননি। পরে যখন এলেন ষাটের দশকে তখন তার পণ্ডিত বা প্রশাসকের পরিচয় প্রায় অন্তর্ধান করেছে, তিনি বাংলা সাহিত্যের এক শ্রেষ্ঠ লেখক হয়ে উঠেছেন। ১৯৪৮-তে ধারাবাহিকভাবে প্রকাশিত ‘দেশে বিদেশে’ থেকে মুজতবার অন্যসব কেজো পরিচয় গৌণ হয়ে গেছে। রম্য প্রবন্ধ, গল্প, উপন্যাস, ভ্রমণকাহিনী, স্মৃতিচিত্রণ-নানা অভিমুখে তার কলম স্বচ্ছন্দ স্ফূর্তি লাভ করে বিচিত্র রচনায় বাঙালিকে অন্তহীনভাবে আমোদিত করছে। এও এক ধরনের ঋণশোখ।শান্তিনিকেতনের একটি অনুপম চিত্র ফুটে উঠেছে তার গুরুদেব ও শান্তিনিকেতন বইয়ে। এতে রবীন্দ্রনাথ থেকে শুরু করে দ্বিজেন্দ্রনাথ, বিধুশেখর, ক্ষিতিমোহন, মহাত্মা গান্ধী প্রভৃতি গুরুতর মানুষদের কথা আছে, আছে বাচুভাই শুক্ল, প্রমথনাথ বিশি প্রভৃতি সমপাঠীদের হৃদ্য স্মৃতিচারণ। কিন্তু প্রায় অচেনা মানুষেরাও তার কলমে এমন মর্মগ্রাহী মূর্তি পেয়েছে তা আমাদের ভেতর থেকে দুলিয়ে দেয়। উদ্ধার করি সেই দামাল মারাঠি বালক ভাণ্ডারের আখ্যান।শান্তিনিকেতনে তাকে পড়তে (না দুষ্টুমি শোধরাতে) পাঠানোর আগে ভাণ্ডারের ঠাকুমা তাকে ঠাকুর-দরবেশ দেখলেই কিন্তু দান করার উপদেশ দিয়েছিল। শান্তিনিকেতনে এসে একদিন ভাণ্ডারে দেখে শালবীথির রাস্তা ধরে বিপুল সাদা দাড়িওয়ালা জোব্বা-পরা একজন লাইব্রেরির দিকে হেঁটে চলেছেন। ভাণ্ডারে লাফিয়ে উঠে ভাবল, যাক, এতদিনে একটি দরবেশ পাওয়া গেল। সে ছুটে গিয়ে তাকে একটি আধুলি নেয়ার জন্য ঝুলোঝুলি করতে লাগল। দরবেশটি কিছুতেই নেবেন না, কিন্তু ভাণ্ডারের সঙ্গে এঁটে ওঠা তার সাধ্য ছিল না, তাই তিনি বাধ্য হয়ে আধুলিটি নিয়ে তার জোব্বার পকেটে রেখে দিলেন।অন্যেরা দূর থেকে রুদ্ধশ্বাস হয়ে এই বিচিত্র দৃশ্যটি দেখছিল। ভাণ্ডারে ফিরতেই তারা তাকে পাকড়াল, গুরুদেবকে কী দিলি রে?ভাণ্ডারে রুখে উঠে বলল, গুরুদেব কৌন? ও হো দরবেশ হৈ। হম উসকো এক অঠন্নী দিয়া।কিছুদিন পরেই ভাণ্ডারের দুরন্তপনায় শান্তিনিকেতন প্রায় বিপর্যস্ত। তখন হেডমাস্টার জগদানন্দবাবু ভাণ্ডারের অদম্য দস্যুবৃত্তির কথা রবীন্দ্রনাথকে জানাতে বাধ্য হলেন।রবীন্দ্রনাথ ভাণ্ডারকে ডেকে পাঠিয়ে বললেন, হ্যাঁ রে ভাণ্ডারে, এ কি কথা শুনি?ভাণ্ডারে চুপ।গুরুদেব নাকি কাতর নয়নে বললেন, হ্যাঁ রে ভাণ্ডারে, শেষ পর্যন্ত তুই এসব আরম্ভ করলি? তোর মতো ভালো ছেলে আমি আজ পর্যন্ত দেখিনি। আর তুই এখন আরম্ভ করলি এমন সব জিনিস যার জন্য সক্কলের সামনে আমাকে মাথা নিচু করতে হচ্ছে। মনে আছে, তুই যখন প্রথম এলি তখন কি রকম ভালো ছেলে ছিলি? মনে নেই, তুই দানখয়রাত পর্যন্ত করতিস? আমাকে পর্যন্ত তুই একটু পুরো আধুলি দিয়েছিলি? আজ পর্যন্ত কত ছাত্র এলো গেল কেউ আমাকে একটি পয়সা পর্যন্ত দেয়নি। সেই আধুলিটি আমি কত যত্নে তুলে রেখেছি? দেখবি?এ পর্যন্ত মুজতবার শোনা কথা। এর দু-এক বছর পর মুজতবা শান্তিনিকেতনে প্রথম আসেন। তিনি পরে নিজের দেখা ইতিহাসটুকু এইভাবে সাজিয়ে দেন- ‘মারাঠি সঙ্গীতজ্ঞ স্বর্গীয় ভীমরাও শাস্ত্রী তখন সকাল্বেলার বৈতালিক লীড করতেন। তার কিছুদিন পর শ্রীযুক্ত অনাদি দস্তিদার। তারপর ভাণ্ডারে।চল্লিশ বছর হয়ে গিয়েছে। এখনো যেন দেখতে পাই ছোকরা ভাণ্ডারে বৈতালিক গাইছে,এ দিন আজি কোন ঘরে গোখুলে দিল দ্বার।আজি প্রাতে সূর্য ওঠাসফল হল কার।’তখনকার শান্তিনিকেতন মুজতবাকে যেমন বদলে দিয়েছিল এলো মহিমাপূর্ণ জীবনের দিকে, তেমনই বদলে দিয়েছিল ভাণ্ডারকে। সেই জন্যই কি মুজতবা ভাণ্ডারের কথা এমন মর্মস্পর্শী করে লিখেছেন?পবিত্র সরকার : সাবেক উপাচার্য, রবীন্দ্র ভারতী বিশ্ববিদ্যালয়, কলকাতা","['Discourse', 'Education', 'Culture']",Commentary
30,30,"শিক্ষা মন্ত্রণালয় কর্তৃক অগণতান্ত্রিক সার্কুলার প্রত্যাহারসহ আট দফা দাবিতে খাগড়াছড়িতে ছাত্র সমাবেশ করেছে ইউপিডিএফ সমর্থিত বৃহত্তর পার্বত্য চট্টগ্রাম পাহাড়ি ছাত্র পরিষদ (পিসিপি)। শনিবার সকালে জেলার স্বনির্ভর বাজার এলাকায় ছাত্র সমাবেশে বিভিন্ন উপজেলার নেতাকর্মীরা যোগ দেয়। পাহাড়ি ছাত্র পরিষদ (পিসিপি) খাগড়াছড়ি জেলা শাখার সাধারণ সম্পাদক অমল ত্রিপুরা সঞ্চালনায় ও ভারপ্রাপ্ত সভাপতি তপন চাকমার সভাপতিত্বে বক্তব্য রাখেন ইউনাইটেড পিপলস ডেমোক্রেটিক ফ্রন্টের (ইউপিডিএফ) সংগঠক মিঠুন চাকমা, পিসিপি কেন্দ্রীয় সহ-সভাপতি বিপুল চাকমা, জিকু ত্রিপুরা এবং রেশমি মারমা প্রমুখ। ","['Protests', 'Education', 'Government actions', 'Politics']",Straight
31,31,"হোমনায় বিএনপির যৌথসভাহোমনা উপজেলা বিএনপির এক যৌথসভা অনুষ্ঠিত হয়েছে। গত বুধবার স্থানীয় বিএনপি কার্যালয়ে এ সভা অনুষ্ঠিত হয়। উপজেলা বিএনপির সভাপতি মাহফুজুল ইসলামের সভাপতিত্বে অন্যদের মধ্যে বক্তব্য রাখেন সাধারণ সম্পাদক অ্যাডভোকেট আজিজুর রহমান মোল্লা, সহ-সভাপতি একেএম ফজলুল হক মোল্লা, পৌর বিএনপির সভাপতি মোজাম্মেল হক মুকুল, সম্পাদক সানাউল্লাহ সরকার, আতাউল্লাহ, শাহ আলম, শাহ আলম হিমেল, জহিরুল ইসলাম, অহিদ মোল্লা প্রমুখ উপস্থিত ছিলেন। দাউদকান্দি প্রতিনিধিচাম্বি মফিজ বাজার ব্যবসায়ী সমিতির নির্বাচনবান্দরবানের লামা উপজেলার শিল্পাঞ্চল আজিজনগর চাম্বি মফিজ বাজার ব্যবসায়ী কল্যাণ সমবায় সমিতির দ্বিবার্ষিক সম্মেলন বুধবার অনুষ্ঠিত হয়েছে। ৬টি পদের মধ্যে সভাপতি ও সাধারণ সম্পাদক পদে গোপন ব্যালটের মাধ্যমে নির্বাচন অনুষ্ঠিত হয়। নির্বাচনে ৯৫ ভোট পেয়ে সভাপতি নির্বাচিত হন- আবদুল মালেক জমির এবং ১১৫ ভোট পেয়ে সাধারণ সম্পাদক পদে নির্বাচিত হন- সৈয়দ খালিদ মাহমুদ বাবু। নির্বাচন কমিশনার ছিলেন উপজেলা সমবায় অফিসের সহকারী পরিদর্শক রহিম উদ্দিন। এতে বিনা প্রতিদ্বন্দ্বিতায় নির্বাচিত নেতারা হলেন- সহ-সভাপতি আবুল কালাম, সাংগঠনিক সম্পাদক আবু তালেব, কোষাধ্যক্ষ মাহফুজ ও সদস্য শাহাজাহান। বান্দরবান ও লামা প্রতিনিধিঝালকাঠিতে প্রচারাভিযান কমিটি গঠনগভার্নেন্স অ্যাডভোকেসি ফোরাম পরিচালিত ‘গণতান্ত্রিক বিকেন্দ্রীকরণ ও কার্যকর স্থানীয় সরকার প্রচারাভিযান’ কার্যক্রমের জন্য ঝালকাঠিতে বৃহস্পতিবার ২১ সদস্যের জেলা প্রচারাভিযান কমিটি গঠন করা হয়েছে। এতে সূর্যালোক ট্রাস্টের নির্বাহী পরিচালক হেমায়েত উদ্দিন হিমুকে সভাপতি, সদর উপজেলা মহিলা ভাইস চেয়ারম্যান ইসরাত জাহান সোনালীকে সহ-সভাপতি এবং স্টেপস টুয়ার্ডস ডেভলপমেন্টের ফিল্ড কোঅর্ডিনেটর মাহফুজুর রহমানকে সাধারণ সম্পাদক করা হয়েছে। ঝালকাঠি প্রতিনিধিখাগড়াছড়িতে পিসিপির বিক্ষোভ৫ দফা বাস্তবায়নের দাবিতে খাগড়াছড়িতে পার্বত্য চট্টগ্রাম বৃহত্তর পাহাড়ি ছাত্র পরিষদ বিক্ষোভ মিছিল ও সমাবেশ করেছে। বৃহস্পতিবার খাগড়াছড়ি সরকারি কলেজের দক্ষিণ গেট থেকে মিছিলটি চেঙ্গী স্কোয়ার ঘুরে কলেজের প্রশাসনিক ভবনের সামনে এক সমাবেশ অনুষ্ঠিত হয়। তপন চাকমার সভাপতিত্বে বক্তব্য রাখেন সাধারণ সম্পাদক এলটন চাকমা, মংসাই মারমা, চাইথোয়াই মারমা প্রমুখ। খাগড়াছড়ি প্রতিনিধি ","['Politics', 'Government actions']",Straight
32,32,"সন্তান ও স্ত্রীর মৃত্যুর শোক সহ্য করতে না পেরে রাঙ্গামাটির কাউখালীতে বাসি মং মারমা (২৫) নামে এক যুবক আত্মহত্যা করেছেন। বুধবার রাতে কাউখালী উপজেলার কলমপতি ইউনিয়নের বড়ইছড়ি গ্রামে ঘটনাটি ঘটে। কাউখালী থানা পুলিশ ঘটনাটি নিশ্চিত করেছে।পুলিশ ও স্থানীয়রা জানান, ওই গ্রামের বাসিন্দা চাথোয়াই প্রু মারমার ছেলে বাসি মং মারমার বিয়ে হয় এক বছর আগে। কয়েকদিন আগে তার স্ত্রীর প্রসবের সময় তাদের প্রথম সন্তান মারা যায়। তার এক সপ্তাহ পর মারা যায় তার স্ত্রী। এতে শোক সইতে না পেরে বুধবার রাতে নিজ বাড়ির একটি আমগাছের ডালে গলায় ফাঁস লাগিয়ে আত্মহত্যা করেন বাসি মং মারমা। পরে খবর পেয়ে বৃহস্পতিবার সকালে ঘটনাস্থল গিয়ে তার লাশ উদ্ধার করে পোস্টমর্টেমের জন্য রাঙ্গামাটি জেনারেল হাসপাতালে পাঠায় কাউখালী থানা পুলিশ। ","['Crime', 'Discourse']",Straight
33,33,"মিয়ানমারের মংডুতে তিনটি বিজিপি ক্যাম্পে হামলার ঘটনায় সোমবার ওই এলাকার বিভিন্ন গ্রামে অভিযান চালায় আর্মি ও পুলিশ বাহিনী। তারা সামনে যাকে পাচ্ছিল তাকেই নির্যাতন শুরু করে। পরে দুটি গ্রামে গ্রামবাসী এক হয়ে তাদের প্রতিরোধ করে। এ সময় সরকারি বাহিনীর গুলিতে ১৩ জন গ্রামবাসী নিহত হয়। এদিকে অসমর্থিত একটি সূত্র জানায়, বিজিপি ক্যাম্পে হামলার নেপথ্যে ছিল আইএস। কোনো কোনো সূত্র জানায়, জাতিসংঘের শরণার্থীবিষয়ক একটি টিমের আরাকান প্রদেশ সফর বানচাল করতে এটি সাজানো নাটক। মংডুর স্থানীয় একটি সূত্র জানায়, বিজিপি ক্যাম্পে হামলার জের ধরে পুরো আরাকান প্রদেশে অতিরিক্ত আর্মি-পুলিশ মোতায়েন করা হয়েছে। তারা হামলাকারীকে ধরার নামে গ্রামে গ্রামে অভিযান চালিয়ে সব বয়সী নারী-পুরুষকে নির্যাতন শুরু করে। সোমবার সকাল ১০টার দিকে মংডুর বুরা সিকদারপাড়ায় অভিযানে যায় আর্মি পুলিশ দল। তারা সামনে যাকে পায় তাকেই নির্যাতন করে দেখে পাড়ালিয়ারা জড়ো হয়ে পুলিশকে প্রতিরোধ করে। এতে পুলিশ গুলি চালালে ২ নারীসহ ৫ জন মারা যায়। আহত হয় আরও বেশ কয়েকজন। এরপরও এলাকার সাধারণ মানুষ পিছু না হটায় শেষমেশ মিয়ানমার পুলিশ গ্রাম ত্যাগ করতে বাধ্য হয়। একই ধরনের হামলার ঘটনা ঘটেছে সমবনিয়া গ্রাম ও কাইন্দাপাড়ায়। সেখানেও আর্মি-পুলিশের গুলিতে ৮ জন নিহত হয়েছে। আহত হয়েছে বহু।সূত্রের দাবি, সম্পূর্ণ দেশীয় অস্ত্রে (দা, খুন্তি, ছুরিসহ নানা অস্ত্র) সজ্জিত হয়ে পরিকল্পিত হামলা চালায় তিন ভাগে ভাগ হওয়া ১৫০-১৬০ জনের রোহিঙ্গা দল। তাদের মাঝে ৮০-৯০ জনের দলটি হামলা করে মংডুর কাউয়ার বিল বিজিপি হেডকোয়ার্টারে। সেখান থেকে বিজিপি ব্যবহৃত ৬৩টি অস্ত্র লুট করে হামলাকারীরা। পরে সেই অস্ত্র দিয়েই বিজিপির ওপর হামলা চালায় তারা। অপর সূত্র জানায়, চলতি মাসের শেষ সপ্তাহে মিয়ানমারের আরাকান প্রদেশ পরিদর্শনে আসার কথা জাতিসংঘের শরণার্থীবিষয়ক একটি উচ্চ পর্যায়ের টিমের। সেই টিমের পরিদর্শন বানচাল করতে রাখাইনদের সশস্ত্র গ্র“প আরাকান আর্মি বিজিপির পরামর্শে এ হামলার নাটক সাজিয়েছে। ঘটনার পরপরই আরাকান পুলিশ অপরাধী ধরার নামে মুসলমান নির্যাতনের মাত্রা বাড়িয়ে দিয়েছে। টেকনাফ ২ বিজিবির কমান্ডিং অফিসার লে. কর্নেল আবুজার আল জাহিদ মংডুতে হামলার কারণ ও অন্যান্য বিষয়ে অবগত নন উল্লেখ করে জানান, সন্ত্রাসী ও আতংকিত মিয়ানমার নাগরিকরা বাংলাদেশে যেন অনুপ্রবেশ করতে না পারে এজন্য সীমান্তে কঠোর নজরদারি অব্যাহত রয়েছে। অনাকাক্সিক্ষত ঘটনা এড়াতে নাফ নদীতে মাছ ধরার ওপর নিষেধাজ্ঞা আরোপ করা হয়েছে।অপরদিকে, মংডুতে হামলার পর সেখানে আটকে পড়া ১৮ বাংলাদেশী ব্যবসায়ী সোমবার দেশে ফিরেছেন। সন্ধ্যা সাড়ে ৬টার দিকে টেকনাফ স্থল বন্দরের ইমিগ্রেশন দিয়ে তারা ফিরে আসেন। টেকনাফ ইমিগ্রেশন ভারপ্রাপ্ত কর্মকর্তা আনোয়ার হোসেন জানান, ১৮ ব্যবসায়ী ও দুই শিশুসহ ২০ জনকে সোমবার মিয়ানমার কর্তৃপক্ষ একটি ট্রলারে ফিরে আসার ব্যবস্থা করে। দ্বিতীয় দিনের মতো বন্ধ ছিল ট্রানজিট ঘাট। মিয়ানমারের পরিস্থিতি শান্ত না হওয়া পর্যন্ত এটি চালু হওয়ার সম্ভাবনা নেই। ","['International Affairs', 'Discourse']",Investigative
34,34,"অনাবিল প্রাকৃতিক সৌন্দর্যের আধার ‘ঈশ্বরের নিজের বাগান’ বলে খ্যাত মৌলিননং গ্রামটিকে দেখার জন্য আমি আর মা রওনা দিয়েছি। আজ আমাদের মেঘালয় শিলং ভ্রমণের তৃতীয় দিন। আমাদের সঙ্গী চার চাকার মহাজন বাপ্পি দা। উত্তরপূর্ব ভারতে ‘সেভেন সিস্টারস স্টেটস’ খ্যাত সাতটি রাজ্যের একটি মেঘালয় রাজ্য। এ রাজ্যের পূর্ব খাসি পাহাড়ের কোলে ছোট্ট একটি গ্রাম মৌলিননং। চলতি পথে বাপ্পি দা জানালেন এ উপজাতি অধ্যুষিত ছোট্ট গ্রামটিই ‘এশিয়ার পরিচ্ছন্নতম গ্রামের মর্যাদা পেয়েছে ২০০৩ সালে। ‘ডিসকভার ইন্ডিয়া ম্যাগাজিন’-এর সদস্যদের বিশেষ পর্যবেক্ষণের পর এ সম্মান পেয়েছিল গ্রামটি। তারপর ২০০৫ সালে ‘ভারতের সবচেয়ে পরিচ্ছন্ন গ্রামের মর্যাদা পেয়েছে। প্রকৃত অর্থেই নির্মল গ্রাম। নিঃশ্বাসে বিষ ঢোকে না, নেই কোনো কোলাহল, প্রকাশ্যে মানুষ বা জন্তুর বর্জ্য পড়ে থাকে না। মানুষ খুব স্বাস্থ্যসচেতন। পরিষ্কার-পরিচ্ছন্নতা ও প্রকৃতির ভারসাম্য রক্ষায় সরকারি কর্মচারীরা চব্বিশ ঘণ্টা নজর রাখেন গ্রামটির ওপর। ইউরোপীয় অ্যাংলিকান চার্চের মিশনারিরাই ‘মৌলিননং’ গ্রামে প্রথম শ্বেতাঙ্গ আগন্তুক। তারা যিশুর বাণী প্রচারে ভারতের বিভিন্ন অঞ্চলের মতো উত্তর-পূর্ব ভারতের নানা রাজ্যে ঘুরছিলেন। মেঘালয়ের নানা জায়গা ঘুরতে ঘুরতে এখানে এসেছিলেন ১৯০২ সালে। আমরা চলছি এক স্নিগ্ধ সকালে প্রকৃতির হাওয়ার তালে। পথেই দেখা মিলল গোছা গোছা ফুলঝাড়ু পিঠে নিয়ে হেঁটে চলা খাসিয়া নারীদের? রাস্তায় এক টুকরো কাগজ পড়ে থাকতে দেখলেই তা তুলে পাশের ডাস্টবিনে ফেলে দিচ্ছেন গ্রামবাসী? গ্রামকে কোনোভাবেই অপরিচ্ছন্ন হতে দেন না তারা? গ্রামের চারদিকে সবুজের সমারোহ। কালচে সবুজ, টিয়া সবুজ, পান্না সবুজ, নানা রকম সবুজ গাছপালায় সাজানো ছবির মতো এ গ্রাম। কালো পিচঢালা রাস্তার একপাশে গাড়ি পার্কিং করার জায়গা। রাস্তাঘাট ঝকঝকে। রাস্তায় কোনো ময়লা-আবর্জনা পড়লে, গাছের পাতা ঝরে পড়লে সঙ্গে সঙ্গে তুলে ফেলে দেয় গ্রামের বাচ্চা-বুড়ো যে কোনো মানুষ। রাস্তার মাঝে মাঝেই রয়েছে ময়লা ফেলবার পাত্র। সবই জৈব পদার্থে তৈরি। কাঠ বা বাঁশের তিনটি খুঁটির ওপর রাখা আছে বাঁশের চাঁচাড়ি থেকে তৈরি তিনকোণা ডাস্টবিন। এসব ডাস্টবিন থেকে জৈব আবর্জনাগুলো সংগ্রহ করে সেগুলো দিয়ে গ্রামবাসী জৈব সার তৈরি করে ব্যবহার করেন চাষের ক্ষেতে। ঢালু জমির পূর্বদিকে ক্রমশ উঁচু হয়ে চলা পাথুরে এলাকাজুড়ে গ্রামের বাড়িঘর। গ্রামে ঢোকার মুখেই একটি বাগান বেড়া দিয়ে ঘেরা। তাতে আছে নানা জাতের গাছ। গোলকধাঁধার মতো রাস্তা চলে গেছে নানাদিকে। একটি রাস্তা ধরে চলতে থাকলে দু’পাশেই দেখা যাবে বাড়িঘর। ঢালু রাস্তা ক্রমশ উঁচু হতে হতে ঢুকে গেছে গ্রামের মাঝে। নানাদিকে রাস্তা গেছে। আর দুইধারে বাড়িঘর। বাগান আছে প্রতি বাড়িতে। গ্রামের বাড়িঘর বাঁশ ও টিনের তৈরি। চেরা বাঁশের পাটাতনের ঘরের মেঝে। তাও বাসিন্দারা মুছে পরিষ্কার করে রাখেন। প্রতিটি বাড়িতেই আছে বিরাট পাথরের চ্যাপ্টা চাঁই। প্রায় প্রতিটি চাঁইতেই আছে তিনটি করে ছোট্ট গর্ত, কোনোটিতে আবার দুটো গর্ত। যে গর্তগুলো একটু বড়ো সেগুলোতে জল ধরা আছে। এসব হাত ধোয়ার জন্য ব্যবহার করে। গর্তগুলো দেখে প্রথমে মনে হয়েছিল আদিমকালে যখ মানুষ বসবাস করত হয়তো তারা ঘষে ঘষে এ গর্তগুলো তৈরি করেছিল। পরে শুনেছি এগুলো আগ্নেয়গিরি থেকে উৎক্ষিপ্ত বিশাল বিশাল পাথরের গর্ত। হয়তো একের পর এক বিস্ফোরিত আগ্নেয় পদার্থের আঘাতেই এ গর্তগুলো তৈরি। গ্রামের ভেতরের দিকে জমি ক্রমশ উঁচু হয়ে গেছে। বিরাট পাথরের নানা আকারের চাঁইয়ের সঙ্গে আছে এক বিরাট ‘ব্যালান্সিং রক’। একটি বিরাট পাথরের ওপর আর একটি বিরাট পাথর আশ্চর্যভাবে ভারসাম্য বজায় রেখে দাঁড়িয়ে আছে কোন্ অজানা কাল থেকে কেউ জানে না। গ্রামের ভেতর কোনো গাড়ি চলে না। বাচ্চা ছেলেমেয়েরা নির্বিঘ্নে রাস্তায় খেলা করছে। আমরা গ্রামের রাস্তা দিয়ে হাঁটছি। হঠাৎ করে চোখে পড়ল এক জায়গায় একটি নতুন স্কুলবাড়ি তৈরি হচ্ছে। জানালা-দরজা এখন তৈরি হয়নি। সেখানেই ক্লাস চলছে। বাপ্পি দা বললেন, এখানে শিক্ষিতের হার একশ শতাংশ। সবাই ইংরেজিতে কথা বলছে পর্যটকদের সঙ্গে। বর্তমানে এ গ্রামে ৯৫টি পরিবার মিলিয়ে প্রায় ৫০০ মানুষের বাস। ঘুরতে ঘুরতে শুনলাম পাখির কাকলী, গাছের পাতা ঝরার শব্দ। পাহাড়ি ঝরনার শব্দ? মৌলিননং গেলে নাহোয়েটের প্রধান আকর্ষণ লিভিং রুট ব্রিজ না দেখে ফেরা মানে নির্বুদ্ধিতা? এজন্যই আমাদের মৌলিননংয়ে আসা? আমরা লিভিং রুট ব্রিজ দেখার জন্য নিচে নামা শুরু করলাম। একদিকে ঝিরি ঝিরি বৃষ্টি হচ্ছে সঙ্গে পাহাড়ি নদীর স্রোতের সুর কানে ভেসে আসছে। বৃষ্টির ফলে রাস্তা একটু পিচ্ছিল। অনেকে আবার হাতে লাঠি নিয়েছে হাঁটার সুবিধার জন্য আমরা এসে পৌঁছলাম লিভিং রুট ব্রিজে। বিশাল আকারের কয়েকটা গাছের শিকড় আর ডালপালা মিলেমিশে এক অদ্ভুত বুনট তৈরি হয়েছে। যার নাম জীবন্ত সেতু? সেতুর উপরে-নিচে ছড়িয়ে আছে ছোট-বড় মাপের পাথর? চারদিকে সবুজ ঘন জঙ্গল? নিচে দিয়ে বয়ে চলেছে পাহাড়ি খরসে াতা থাইলং নদী। মেঘালয়ের প্রাচীন খাসিয়া উপজাতির ফাইকাস ইলেকটাস নামে এক প্রজাতির রবার গাছ? খাসি এবং জয়ন্তী পাহাড়ের বনজঙ্গলে জন্মানো এ গাছের মূল শিকড় মাটির নিচে এবং শিকড়গুলো আড়াআড়িভাবে মাটির ওপর বেড়ে ওঠে? আর এ শিকড়েই রচিত জীবন্ত সেতুর প্রযুক্তির ইতিহাস? এখানকার উপজাতিরা সুপারি গাছের কাণ্ড ফাঁপা করে কেটে দেন? তার ভেতর জীবন্ত রবার কাছের শিকড় ঢোকানো হয়? এরপর এটা নিজের ছন্দে বেড়ে চলে? শিকড় নদী পেরিয়ে গেলে ফাঁপা সুপারি গাছ কেটে ফেলা হয়? রবারের শিকড় সহজেই মাটিতে ঢুকে যায়? সেতুর ভিতও শক্ত হয়? এমন এক প্রাকৃতিক ঝুলন্ত সেতু তৈরি হতে সময় লাগে প্রায় ১৫ বছর? দৈর্ঘ্য ৫০ মিটারের বেশি? একসঙ্গে ৫০ থেকে ৬০ জন চলতে পারে এ সেতুপথে? প্রকৃতি আর স্থানীয় মানুষের কারিকুরিতে জীবন্ত সেতু এখন হয়ে উঠেছে এক দর্শনীয় স্থান। এরই নাম মৌলিননং।লেখক : ব্যাংকার ও ভ্রমণ পিপাসু[]","['Lifestyle', 'Culture', 'Discourse']",Commentary
35,35,"হিল উইমেন্স ফেডারেশনের নেত্রী কল্পনা চাকমার অপহরণের একুশ বছর পূর্ণ হয়েছে। সোমবার রাঙ্গামাটিতে প্রবল বৃষ্টি উপেক্ষা করে এ অপহরণের প্রতিবাদ দিবস পালন করেছে ইউপিডিএফ সমর্থনপুষ্ট পার্বত্য চট্টগ্রামের পাঁচ নারী সংগঠন। সকালে রাঙ্গামাটি সদরের কুতুকছড়িতে অপহরণ ঘটনায় অভিযুক্তদের কুশপুত্তলিকা দাহ করে বিক্ষোভ প্রদর্শন করেন সংগঠনগুলোর নেতাকর্মীরা। তারা এ সময় অবিলম্বে কল্পনা চাকমা অপহরণে জড়িতদের গ্রেফতার করে ঘটনার সুষ্ঠু বিচার দাবি করেন। কল্পনা চাকমা ছিলেন হিল উইমেন্স ফেডারেশনের সাংগঠনিক সম্পাদক। তিনি ১৯৯৬ সালের ১২ জুন রাতে রাঙ্গামাটি জেলার বাঘাইছড়ি উপজেলার নিউ লাল্যাঘোনা গ্রামের নিজ বাড়ি থেকে অপহরণের শিকার হন। ঘটনার পরপরই লেফটেন্যান্ট ফেরদৌসকে প্রধান আসামি করে মামলা করে কল্পনার পরিবার। কিন্তু আজও ঘটনার তদন্ত শেষ হয়নি। হদিস মেলেনি কল্পনা চাকমার। সোমবার ঘটনার প্রতিবাদ এবং দোষীদের গ্রেফতার করে তাদের শাস্তির দাবিতে কুতুকছড়ির বড় মহাপুরম উচ্চবিদ্যালয়ের প্রধান ফটকের সামনে হিল উইমেন্স ফেডারেশনের কেন্দ্রীয় সভানেত্রী নিরূপা চাকমার সভাপতিত্বে অনুষ্ঠিত সমাবেশে বক্তব্য রাখেন- ঘিলাছড়ি নারী নির্যাতন প্রতিরোধ কমিটির সাবেক সভাপতি শান্তি প্রভা চাকমা, পার্বত্য চট্টগ্রাম নারী সংঘের সাধারণ সম্পাদক কাজলী ত্রিপুরা ও নারী আত্মরক্ষা কমিটির আহ্বায়ক এন্টি চাকমা প্রমুখ। ","['Protests', 'Discourse']",Commentary
36,36,"শীতের হিমেল পরশ বুলিয়ে যাচ্ছে প্রকৃতি। কুয়াশাচ্ছন্ন ভোরে পূর্বাকাশে উদিত হয়েছে সূূর্য। চারিদিকে ছড়িয়ে পড়েছে আলো আর আলো। আজকের সকালের সূর্য নিয়ে এসেছে নতুন বারতা। ইংরেজি নতুন বছরের প্রথম দিন আজ। সুস্বাগতম ২০১৭।শনিবার রাত ১২টায় ঘড়ির কাঁটা শূন্যের ঘর ছোঁয়ার সঙ্গে সঙ্গে সূচনা হয় নতুন বছরের। শুরু হল নতুন বছরের পথচলা। মহাকালের গর্ভে হারিয়ে গেছে আরেকটি বছর ২০১৬। নতুন বছর মানেই নতুন উদ্দীপনা, নতুন প্রেরণা নিয়ে এগিয়ে চলা। পেছনে ফেলে আসা বছরের ভুল, হতাশা, দুঃখ, গ্লানিকে দূরে ঠেলে নতুন উদ্যমে সাহস নিয়ে পথচলা। সভ্যতার ইতিহাস বলে, অগ্রগতির পথে এগিয়ে যাওয়ার এই স্পৃহাই মানুষকে নিয়ে এসেছে এতদূর। তাই নতুন বছরে নতুন স্বপ্ন বুকে নিয়ে এগিয়ে যাবে বিশ্বের অন্যান্য জাতির মতো বাঙালিরাও। রাজনৈতিক, সামাজিক, অর্থনৈতিক, সাংস্কৃতিক নানা ক্ষেত্রে দেশ এগিয়ে যাবে- এমন প্রত্যাশা দেশের সব মানুষের। গত বছর যে আশা-আকাক্সক্ষা নিয়ে পথচলা শুরু হয়েছিল তার অনেকখানি হয়তো পূরণ হয়নি। কিন্তু তাতে কি? নতুন উদ্যম নিয়ে এগিয়ে গেলে সাফল্য ধরা দেবেই।নতুন বছরের আগমন উপলক্ষে বাণী দিয়েছেন রাষ্ট্রপতি আবদুল হামিদ, প্রধানমন্ত্রী শেখ হাসিনা ও বিরোধী দলের নেতা রওশন এরশাদ। বিএনপির চেয়ারপারসন খালেদা জিয়াও বাণী দিয়েছেন।২০১৬ সালে বাংলাদেশ তথা বিশ্বের জন্য একটি চ্যালেঞ্জ হয়ে দেখা দেয় জঙ্গিবাদ। বাংলাদেশে এটি মোকাবেলায় অনেকটাই সফল। তবে নতুন বছরেও এ চ্যালেঞ্জ থাকবে বলে মনে করেন অনেকেই। গত বছর যেভাবে সফলতার সঙ্গে জঙ্গি নির্মূল করেছে দেশের আইনশৃংখলা বাহিনী সেই তৎপরতা এ বছর আরও জোরদার হবে বলেই মনে হচ্ছে। কারণ সরকার জঙ্গিবাদের বিরুদ্ধে জিরো টলারেন্স ঘোষণা করেছে।তবে রাজনীতির মাঠে তেমন কোনো সহিংস কর্মকাণ্ড না থাকায় দেশের মানুষ অনেকটাই স্বস্তিতে ছিলেন। এ বছরও মানুষের প্রত্যাশা এই স্বস্তি বিরাজমান থাকবে। যদিও ইতিমধ্যে ৫ জানুয়ারি ঘিরে প্রধান দু’দলের মধ্যে রেষারেষি শুরু হয়েছে। কী হতে যাচ্ছে রাজনীতির মাঠে- তা নিয়ে সাধারণ মানুষও সংশয়ে রয়েছেন। তাদের দৃষ্টি এখন রাষ্ট্রপতির দিকে। আগামী সংসদ নির্বাচন নিয়ে রাজনৈতিক দলগুলোর সঙ্গে রাষ্ট্রপতির সংলাপ দেশের গণতন্ত্রের অগ্রযাত্রায় গুরুত্বপূর্ণ ভূমিকা রাখবে- এমন প্রত্যাশা সবার।গত অর্থবছরে বাংলাদেশের প্রবৃদ্ধি বেড়ে ৭.১১ শতাংশ হয়। সেই ধারাবাহিকতা এ বছরও ধরে রাখা বড় চ্যালেঞ্জ। কোনো দাতাগোষ্ঠীর অর্থায়ন ছাড়াই নির্মিত হচ্ছে বহুল কাক্সিক্ষত পদ্মা সেতু। ইতিমধ্যে তার কিছু অংশ দৃশ্যমান হয়েছে। বাংলাদেশ ব্যাংকের রিজার্ভ থেকে অর্থ চুরির ঘটনা ২০১৬ সালে দেশের অর্থনীতির জন্য একটি বড় ধাক্কা। এ ঘটনার মূল হোতাদের দ্রুত বের করে উপযুক্ত শাস্তি দেয়া হবে, এটা জাতির প্রত্যাশা। ভবিষ্যতে যেন এ ধরনের ঘটনা আর না ঘটে সে জন্যও বিশেষ ব্যবস্থা নেয়া জরুরি। দেশে শিল্পায়নের জন্য বিনিয়োগবান্ধব অবকাঠামো উন্নয়ন জরুরি। গত বছরের শেষদিকে এসে গ্যাসের সমস্যায় শুধু সাধারণ মানুষ নয়, পড়েছে শিল্প খাতও। এসব বিষয়ে সরকারের আরও তৎপর ভূমিকা প্রয়োজন।ব্রাহ্মণবাড়িয়ার নাসিরনগরে হিন্দুপল্লীতে হামলা এবং গাইবান্ধার গোবিন্দগঞ্জে সাঁওতাল পল্লীতে আগুন দেয়ার মতো ঘটনা ক্ষোভের জন্ম দিয়েছে। সাঁওতাল পল্লীতে আগুন দেয়ার ঘটনায় খোদ আইনশৃংখলা বাহিনীর সদস্যদের সম্পৃক্ততার অভিযোগ উঠেছে। বাংলাদেশের সাধারণ মানুষ আশা করে, এসব হীন কাজের সঙ্গে যারা জড়িত, সুষ্ঠু তদন্তের মাধ্যমে তাদের শাস্তি দেয়া হোক। তাহলেই একটি অসাম্প্রদায়িক বাংলাদেশ বিনির্মাণে আরও এগিয়ে যার আমরা।নতুন বছরের শুরুতেই গ্যাস ও বিদ্যুতের দাম বাড়ানোর কথা শোনা যাচ্ছে। সরকারি চাকরিজীবীদের আয় বাড়লেও সাধারণ মানুষের আয় সেভাবে বাড়েনি। এ অবস্থায় যদি আবার গ্যাস ও বিদ্যুতের দাম বাড়ে তাহলে সাধারণ জনগণের নাভিশ্বাস ওঠার অবস্থা হবে। আয়ের সঙ্গে ব্যয়ের সামঞ্জস্য করতে গিয়ে আরও হিমশিম খেতে হবে তাদের।এর বাইরে নানা ক্ষেত্রে দুর্নীতি, অনিয়ম, স্বজনপ্রীতি, অগণতান্ত্রিক আচরণের করাল গ্রাস আগ্রাসী হয়ে বসে আছে। রাতারাতি অবস্থা পাল্টে ফেলা না গেলেও দেশের উন্নতির স্বার্থে এসব প্রতিরোধ জরুরি হয়ে পড়েছে।নতুন বছর ২০১৭ বাংলাদেশের মানুষের জন্য নতুন স্বপ্ন বয়ে নিয়ে এসেছে। সবাই আশা করছেন, প্রার্থনা করছেন, যেন বছরটি সবার ভালো যায়। পেছনে ফেলে আসা দুঃখ-কষ্ট ভুলে নতুন করে এগিয়ে যেতে চান সব শ্রেণী-পেশার মানুষ। চান সাফল্য, স্বস্তি। শুভ নববর্ষ।","['Politics', 'Discourse']",Commentary
37,37,"পর্যটনের অপার সম্ভাবনা দেশের তিন পার্বত্য জেলা রাঙ্গামাটি, খাগড়াছড়ি এবং বান্দরবান। প্রাকৃতিক সৌন্দর্য, দৃষ্টিনন্দন পাহাড় এবং সবুজের সমারোহে প্রাণ জুড়িয়ে ভ্রমণপিপাসুদের। সাজেক ও নীলগিরিতে দেশ হাত বাড়ালেই যেন ছোঁয়া যায় মেঘ। এসব কারণেই তিন জেলায় পর্যটকদের আকর্ষণ বাড়ছে। অর্থনীতিবিদ এবং স্থানীয়রা বলছেন, এ অঞ্চলটি হতে পারে সরকারের রাজস্ব আয়ের অন্যতম উৎস। আর এ জন্য সরকারিভাবে বিনিয়োগ বাড়ানো এবং পর্যটকদের নিরাপত্তা নিশ্চিত করা জরুরি। তাদের মতে, এই দুটি বিষয় নিশ্চিত করা সম্ভব হলে এ খাত তিন জেলা থেকেই বছরে ৫ থেকে ৭ হাজার কোটি টাকা রাজস্ব আদায় সম্ভব। স্থানীয়রা আরও বলছেন, পাহাড়ি সন্ত্রাসীদের কারণে বতর্মানে এখানে পর্যটক আসতে ভয় পায়। এ ছাড়া পাহাড়ি সংগঠন জেএসএস এবং ইউপিডিএফ পর্যটনবিরোধী বিভিন্ন লিফলেটও বিতরণ করছে। জানতে চাইলে পার্বত্য জেলার সংরক্ষিত আসনের মহিলা সংসদ সদস্য ফিরোজা বেগম চিনু যুগান্তরকে বলেন, এ এলাকায় পর্যটনের বিশাল সম্ভাবনা রয়েছে। দেশের বিশাল সম্পদ এই তিন জেলা। কিন্তু সন্ত্রাসীদের ভয়ে পর্যটকরা আসতে চায় না। উপজাতিদের সংগঠন জেএসএস এবং ইউপিডিএফ এভাবে চাঁদাবাজি করছে। তিনি বলেন, শুধু পর্যটন নয়, প্রত্যেকটি সেক্টর থেকে অস্ত্রধারী সন্ত্রাসীদের চাঁদা দিতে হয়। শুধু বাঙালিরাই নয়, পাহাড়িরাও সন্ত্রাসীদের চাঁদা দেয়। তার মতে, পাহাড়িদের কাছে বিভিন্ন ধরনের ভারি অস্ত্র আছে। পুলিশও সারাক্ষণ অস্ত্রবাজ সন্ত্রাসীদের ভয়ে থাকে। এ সব সন্ত্রাসী একমাত্র সেনাবাহিনী ছাড়া পাহাড়ের কাউকে ভয় পায় না। সরকারের পক্ষ থেকেও কঠোর পদক্ষেপ নেয়া হচ্ছে না। চিনু বলেন, আমি প্রধানমন্ত্রীর কাছে আবেদন জানিয়েছি, আমাদের চাঁদাবাজ ও অস্ত্রবাজদের হাত থেকে বাঁচান।স্থানীয় আওয়ামী লীগ নেতা ও সাবেক প্রতিমন্ত্রী দীপংকর তালুকদার বলেন, পর্যটক বাড়াতে হলে নিরাপত্তা নিশ্চিত করতে হবে। এ ক্ষেত্রে সন্ত্রাস এবং চাঁদাবাজি বন্ধ করা জরুরি। তিনি বলেন, পর্যটনকে ভালোভাবে বিকশিত করতে পারলে আমরা পাহাড়ের পর্যটন থেকে সরকারের জাতীয় রাজস্ব খাতে কয়েক হাজার কোটি টাকা রাজস্ব দিতে পারি। কিন্তু কিছু সন্ত্রাসী পর্যটকদের পকেট হাতিয়ে টাকা-পয়সা নিয়ে নেয়। চুরি, সন্ত্রাসীর কারণে পর্যটন বিকশিত হচ্ছে না।জানা গেছে, দেশের গুরুত্বপূর্ণ এক-দশমাংশ ভূখণ্ড নিয়ে গঠিত পার্বত্য তিন জেলা রাঙামাটি, খাগড়াছড়ি ও বান্দরবান। পাহাড়-পর্বত, নদী-নালা ও গাছপালা বেষ্টিত মনোরম দৃশ্যের এ ভূমিতে রয়েছে বাঙালি ও ১৩টি ক্ষুদ্র নৃগোষ্ঠীর সাম্প্রদায়িক সম্প্রীতির অনন্য দৃষ্টান্ত। পর্যটনের জন্য রয়েছে পাহাড়ে বিশাল সম্ভাবনা। কিন্তু কিছু সন্ত্রাসীগোষ্ঠীর জন্য তা আজ ভূলুণ্ঠিত বলে অনেকেই আক্ষেপ করেন। অশান্ত পাহাড়ে শান্তি ফিরিয়ে আনতে ১৯৯৭ সালের ২ ডিসেম্বর সম্পাদিত হয় ‘পার্বত্য শান্তিচুক্তি’। জেএসএসের (সন্তু লারমা) সঙ্গে করা এ চুক্তি এরই মধ্যে পার করেছে সাড়ে ১৮ বছর। চুক্তিতে উল্লেখ রয়েছে, পাহাড়িদের ক্ষুদ্র নৃগোষ্ঠী হিসেবে স্বীকৃতি দেয়া হবে। কিন্তু ওই চুক্তি ভঙ্গ করে তারা নিজেদের আদিবাসী হিসেবে দাবি করছে। এ ছাড়া সরকারের পক্ষ থেকে পূরণ করা হয়েছে চুক্তির বেশিরভাগ শর্ত। কিন্তু পাহাড়ে হানাহানি বন্ধে যে শর্ত দেয়া হয়েছিল তা বন্ধ করেনি এই অঞ্চলের সশস্ত্র সন্ত্রাসী গ্র“পগুলো। পাহাড়ে অস্ত্রের ঝনঝনানি এখনও বন্ধ হয়নি। পাহাড়ে পর্যটনের যে সম্ভাবনা রয়েছে তা কোনোভাবেই কাজে লাগানো যাচ্ছে না। এ ক্ষেত্রে বড় বাধা সন্ত্রাস। এমনকি পর্যটকদের আগমন ঠেকাতে বিভিন্ন সময় সন্ত্রাসীরা হামলা চালাচ্ছে, আর চুরি-ছিনতাইয়ের ঘটনা ঘটছে অহরহ। অন্যদিকে, পর্যটন নিয়ে চালানো হচ্ছে নানা অপপ্রচার। পর্যটকদের এখনও সেনা-পুলিশের পাহারা নিয়ে ঘুরে বেড়াতে হয় পাহাড়ে। অপরদিকে, এই এলাকায় যাতে পর্যটকরা না আসেন সে জন্য আঞ্চলিক সংগঠনগুলোর পক্ষ থেকে বছরজুড়ে চালানো হয় নানা অপপ্রচার।স্থানীয় সূত্রে জানা গেছে, সাম্প্রতিক সময়ে পার্বত্য এলাকায় বেশকিছু পর্যটনকেন্দ্র গড়ে উঠেছে। এ সব পর্যটন কেন্দ্রকে ঘিরে গড়ে ওঠা হোটেল, মোটেল, রেস্টুরেন্ট, দোকান ও যানবহন ব্যবস্থাপনায় শত শত মানুষের কর্মসংস্থান হয়েছে। যাদের বেশিরভাগই পাহাড়ি। পরিবেশের জন্য ক্ষতিকর ও অনগ্রসর কৃষি পদ্ধতির জুম চাষ ছিল যাদের একমাত্র আয়ের উৎস। পর্যটক আকৃষ্ট এসব অঞ্চলকে অশান্ত করতে দীর্ঘদিন ধরেই পাহাড়ি সন্ত্রাসীরা নানাভাবে সন্ত্রাসী কার্যক্রম চালিয়ে আসছে। এসব পর্যটন কেন্দ্রে মানুষের আগমনে সন্ত্রাসীদের আধিপত্য বিস্তারে বাধার সৃষ্টি হওয়ায় পার্বত্য এলাকায় পর্যটন শিল্পের বিরুদ্ধে পাহাড়ি সন্ত্রাসীগোষ্ঠীগুলো নানাভাবে ষড়যন্ত্র শুরু করে। তাদের এ ষড়যন্ত্রের বিরুদ্ধে পাহাড়ি-বাঙালি নির্বিশেষে স্থানীয়রা ঐক্যবদ্ধ রয়েছেন। তারা কঠোর হস্তে সন্ত্রাসীদের দমন করতে সরকারের প্রতি দাবি জানিয়েছেন।খাগড়াছড়ি জেলা প্রশাসন জেলার পর্যটন খাতের উন্নয়নে সম্প্রতি সদর ও মাটিরাঙ্গা উপজেলার তিন মৌজার ৭০০ একর জমি অধিগ্রহণ করে বাংলাদেশ ইকোনোমিক জোন অথরিটির মাধ্যমে বিশেষ প্রকল্প গ্রহণ করেছিল। এ সব এলাকার উপজাতিদের উচ্ছেদ আতংকে পাহাড়ি আঞ্চলিক সংগঠনগুলো এ নিয়ে প্রতিবাদ ও আন্দোলন চালিয়ে আসছে। এ জন্য বর্তমানে এ প্রকল্পের কাজ বন্ধ রয়েছে। খাগড়াছড়ি জেলা সড়ক পরিবহন মালিক সমিতির সাধারণ সম্পাদক এসএম শফি বলেন, আলুটিলা ইকোট্যুরিজম পর্যটনসহ বিভিন্ন স্থানে পর্যটন কেন্দ্র গড়ে তুলতে হবে। আলুটিলা থেকে কোনো বাসিন্দাদের উচ্ছেদ ছাড়াই সেখানে ইকোট্যুরিজম তৈরি করা যাবে। কিন্তু একটি মহল এ পর্যটনের বিরুদ্ধে ষড়যন্ত্র করছে। জানা গেছে, সাজেক, কাপ্তাই ও পাবর্ত্য এলাকায় যাতে পর্যটকরা না আসে এ জন্য পাহাড়ি সন্ত্রাসীগোষ্ঠীগুলো নানা ষড়যন্ত্র চালিয়ে যাচ্ছে। জায়গায় জায়গায় পর্যটনবিরোধী পোস্টার লাগানো হয়েছে। অপপ্রচার করা হচ্ছে পর্যটনের নামে নাকি স্থানীয় উপজাতিদের উচ্ছেদ করা হচ্ছে। পর্যটকদের ভয়ভীতি দেখানো হয়, বিভিন্ন হোস্টেল ও রিসোর্টের মালিকদের কাছ থেকে উচ্চ হারে চাঁদা আদায় করা হয়। এমনকি বিভিন্ন পর্যটন কেন্দ্রে নিষেধাজ্ঞাও জারি করা হয়। বাংলার দার্জিলিং খ্যাত সাজেক পর্যটন কেন্দ্র্রে দর্শনার্থীদের ভিড় চোখে পড়ার মতো। বিশেষ করে ছুটির দিনগুলোতে এখানে থাকার জন্য কক্ষ পাওয়া যায় না। আগে থেকেই বুকিং হয়ে যায়। প্রতিটি কক্ষের ভাড়া এক হাজার টাকা থেকে ৩ হাজার টাকা পর্যন্ত। সরকারি রিসোর্টের পাশাপাশি গড়ে উঠেছে অনেক বেসরকারি রিসোর্ট, হোটেল। ছয় মাস আগে যেগুলো একতলা ছিল সেগুলো এখন দোতলা হয়ে গেছে। এ পর্যটন কেন্দ্র্রটি ব্যাপকভাবে বদলিয়ে দিয়েছে স্থানীয় পিছিয়ে পড়া পাহাড়ি জনগোষ্ঠীর জীবনযাপন পদ্ধতি।","['Politics', 'Government actions', 'Discourse']",Commentary
38,38,"বাগাতিপাড়ায় ধর্ষণের শিকার উপজাতি এক শারীরিক প্রতিবন্ধী নারীর ইজ্জতের মূল্য ২০ হাজার টাকা নির্ধারণ করা হয়েছে সালিশ বৈঠকে। একই সঙ্গে ধর্ষণকারী হিসেবে অভিযুক্ত ওই যুবককে জনসম্মুখে ৫০ বেত্রাঘাতের নির্দেশও দেয়া হয় বৈঠকে। মঙ্গলবার সন্ধ্যায় উপজেলার পাঁচুড়িয়া আদিবাসী গ্রামে এ ঘটনা ঘটে। গ্রাম্য প্রধান ও ধর্মগুরু জন বেসরা বলেন, ধর্ষণের শিকার প্রতিবন্ধীর পরিবার, অভিযুক্তের পরিবার ও স্থানীয় গ্রামের লোকজনের সমন্বয়ে মঙ্গলবার সন্ধ্যায় এক সালিশ বৈঠক ডাকা হয়। এতে অভিযুক্ত মিঘারেল কিসকুকে ২০ হাজার টাকা অর্থদণ্ড ও ৫০ বেত্রাঘাত দেয়ার সিদ্ধান্ত নেয়া হয়। সালিশে তাকে বেত্রাঘাত করা হয় এবং আগামী ১৫ দিনের মধ্যে ২০ হাজার টাকা প্রদানের নির্দেশ দেয়া হয়। এছাড়ার পরবর্তীতে মিঘারেল কিসকুর বিরুদ্ধে কোনো অভিযোগ পেলে এক লাখ টাকা সমাজে জমা দিয়ে গ্রাম ত্যাগেরও সিদ্ধান্ত নেয়া হয় ওই সালিশে। তবে তাকে নিয়ে কিছুদিন আগে অপর এক অনৈতিক সম্পর্কের অভিযোগে গ্রাম্য সালিশের মাধ্যমে ৬০ হাজার টাকা জরিমানা করা হয়। এছাড়া এর আগে তার বিরুদ্ধে একাধিক চুরিরও অভিযোগ রয়েছে বলে দাবি করেছেন গ্রাম প্রধান। ধর্ষণের শিকার ওই প্রতিবন্ধীর বাবা সালিশের সিদ্ধান্তের কথা স্বীকার করে বলেন, আমি ঢাকায় চাকরি করি, তাই মামলায় জড়াতে চাইনি। এছাড়া গ্রামে বাস করে সমাজের সিদ্ধান্ত অমান্য করতে পারিনি। প্রসঙ্গত, উপজেলার পাঁচুড়িয়া আদিবাসী গ্রামে ধর্ষণের শিকার প্রতিবন্ধী ওই নারীর বাবা-মা ঢাকায় গার্মেন্টে চাকরি করায় বাড়িতে তার ছোট এক বোন ও এক ভাই বসবাস করে। ১৯ নভেম্বর সন্ধ্যায় ছোট বোন গীর্জায় প্রার্থনা করতে গেলে একই গ্রামের পাউলুস কিসকুর ছেলে মিঘারেল কিসকু ওই প্রতিবন্ধীকে ধর্ষণ করে। ২০ নভেম্বর ওই প্রতিবন্ধী নারী অসুস্থ হয়ে পড়লে জিজ্ঞাসাবাদে তার ছোট বোন ঘটনাটি জানতে পারে। পরে বিষয়টি আত্মীয় ও গ্রাম প্রধানদের জানানো হলে ২১ নভেম্বর গ্রাম প্রধান ও স্থানীয়রা সালিশের মাধ্যমে একদফা বিষয়টি সমাধানের জন্য বসেন। এতে সুরাহা না হলে ২২ নভেম্বর সকালে ওই প্রতিবন্ধীর ছোট বোন তাকে নিয়ে বাগাতিপাড়া স্বাস্থ্য কমপ্লেক্সে গেলে কর্তব্যরত চিকিৎসক উন্নত চিকিৎসার জন্য নাটোর সদর আধুনিক হাসপাতালে প্রেরণ করে। এ নিয়ে ২৩ নভেম্বর গণমাধ্যমে সংবাদ প্রকাশ হয়। ","['Crime', 'Discourse']",Investigative
39,39,"জিন্নাহ তথা মুসলিম লীগের শীর্ষ নেতৃত্ব আরাকানের ব্যাপারে (রাখাইন রাজ্য) সঠিক ভূমিকা গ্রহণ করলে আজ রোহিঙ্গাদের ইতিহাস ভিন্ন হতে পারত। ব্রিটিশ ঔপনিবেশিক আমলে আরাকান মিয়ানামার থেকে আলাদা হতে চেয়েছিল। কারণ ঐতিহাসিকভাবে আরাকান মিয়ানমারের মূল ভূখণ্ডের অংশ ছিল না। বার্মিজরা এক সময়ের স্বাধীন আরাকান দখলে নেয়। ব্রিটিশ উপনিবেশে ভারত-পাকিস্তান স্বাধীনতা আন্দোলনের সময় পূর্ব পাকিস্তানের (বাংলাদেশ) সঙ্গে একীভূত হতেও মত দেয় আরাকান নেতৃত্ব। নিজেদের অবস্থান স্পষ্ট করতে ১৯৪৬ সালে আরাকান মুসলিম লীগ গঠন করে তারা।কিন্তু মোহাম্মদ আলী জিন্নাহ রাখাইনের মুসলিম নেতাদের কোনো গুরুত্বই দেননি। তিনি তাদের বলেছিলেন- তোমাদের নিয়ে ব্রিটিশ কর্তৃপক্ষের সঙ্গে নতুন ঝামেলা সৃষ্টি করতে চাই না, বার্মা আলাদা রাষ্ট্র। এতে ভারত-পাকিস্তান আন্দোলন বাধাগ্রস্ত হবে। অথচ ইস্ট ইন্ডিয়া কোম্পানি বাংলাকে একসময় আরাকান পর্যন্ত বিস্তৃত করেছিল। আরাকান ও বাংলার মাঝে তখন কোনো আন্তর্জাতিক সীমারেখা ছিল না। ভারত-পাকিস্তান স্বাধীনতা আন্দোলনের প্রেক্ষাপটে জিন্নাহ তথা মুসলিম লীগের শীর্ষ নেতৃত্বের অদূরদর্শিতার কারণেই মূলত রোহিঙ্গা মুসলিমরা আজও নির্যাতিত হচ্ছে। তখন আরাকান পাকিস্তানে অন্তর্ভুক্ত হলে এ অঞ্চল আজ বাংলাদেশের অঙ্গিভূত হতে পারত।যেমন আজ আসাম ভারতের অংশ। ঐতিহাসিকভাবে আসামও ছিল এক সময় একটি স্বতন্ত্র ভূখণ্ড। পরে বর্মিরা সেটি দখল করে নেয়। দীর্ঘ যুদ্ধের পর ইয়ান্ডাবু সন্ধি বা চুক্তির (Treaty of Yandabo) মাধ্যমে ১৮২৬ সালের ২৮ ফেব্রুয়ারি আসাম ভারতবর্ষের ব্রিটিশ সাম্রাজ্যের অন্তর্ভুক্ত হয়। ব্রিটিশ বাহিনীর তরফ থেকে সার আর্চিবল্ড ক্যাম্পবেল ও ব্রহ্মদেশের (মিয়ানমার) তরফ থেকে লেগাইংগয়ের রাজ্যপাল মহা মিন লা কিয়টিন এ চুক্তিপত্রে স্বাক্ষর করেন।এরপর ১৮৭৪ সাল পর্যন্ত আসাম শাসিত হয় বাংলা প্রদেশের অংশ হিসেবে। ১৯১১ সালে বঙ্গভঙ্গ রদের আগে ১৯০৫ সালে বাংলাকে (পশ্চিমবঙ্গ থেকে পূর্ববঙ্গ) ভাগ করে ঢাকাকে যখন প্রাদেশিক রাজধানী করা হয়, তখনও আসাম পূর্ববঙ্গের সঙ্গে অঙ্গিভূত ছিল। পরে এর প্রশাসনিক ব্যবস্থার উন্নয়নের লক্ষ্যে আসামকে বাংলা প্রদেশ থেকে পৃথক করে একজন চিফ কমিশনারের অধীনে ন্যস্ত করা হয়। একই সময়ে সিলেট, কাছাড়, গোয়ালপাড়া জেলা ও গারো হিলস জেলার উত্তর অংশকে আসাম প্রদেশের সঙ্গে যুক্ত করা হয়েছিল এবং বাংলা ভাষাভাষী বিপুলসংখ্যক লোককে আসামের নাগরিক করা হয়।১৯৪৭ সালের আগস্টে ব্রিটিশ উপনিবেশ থেকে ভারত ও পাকিস্তান স্বাধীন হলে সেই আসামকে ভারতে অন্তর্ভুক্ত করা হয়। তেমনি মুসলিম লীগ নেতৃত্ব তথা জিন্নাহ আন্তরিক উদ্যোগ নিলে আরাকানের রোহিঙ্গা মুসলিমরা হয়তো আজ নিজ ভূমি থেকে এভাবে একের পর এক বিতাড়িত হতো না। ৪৭-এ ভাগ্য নির্ধারিত হতে পারত রোহিঙ্গাদের।ভারত-পাকিস্তান স্বাধীনতা লাভের প্রায় পাঁচ মাস পর ব্রিটিশ উপনিবেশ থেকে ১৯৪৮ সালের ৪ জানুয়ারি মিয়ানমার স্বাধীনতা লাভ করে। তবে ব্রিটিশরা দেশটির স্বাধীনতা-পূর্ববর্তী ১৩৯টি জাতিগোষ্ঠীর তালিকা প্রস্তুত করলেও তখন ওই তালিকায় রোহিঙ্গাদের নাম অন্তর্ভুক্ত করেনি। এটি ছিল ব্রিটিশদের বড় ধরনের ভুল। তবে সেটি ইচ্ছাকৃত কিনা- প্রশ্ন রয়েই যায়। মিয়ানমার স্বাধীনতা লাভের পর আরাকানের মুসলমানদের একাংশ তাদের জাতিগত অধিকার প্রশ্নে বিদ্রোহ করেন। তাদের নেতা কাশেম রাজা গড়ে তোলেন মুসলিম মুজাহিদ বাহিনী। তিনি পাকিস্তানের কাছে সাহায্য চান। মিয়ানমারের সঙ্গে পাকিস্তানের সম্পর্কে জটিলতার সৃষ্টি হোক, তখনকার পাকিস্তানের ক্ষতমতাসীনরা তা চায়নি। এমন অবস্থায় কাশেম রাজা ১৯৫৪ সালে তদানীন্তন পূর্ব পাকিস্তানে চলে আসেন। পরে ধরা পড়লে জেনারেল আইয়ুব খানের আমলে তাকে কারারুদ্ধ করা হয়। এরপর থেকে আরাকানে মুসলমানরা শক্তিহীন হয়ে পড়ে।১৯৬২ সালের ২ মার্চ মিয়ানমারের সামরিক জান্তা জেনারেল নে উইন ক্ষমতা দখল করেন। তিনি রোহিঙ্গা মুসলিমদের বিদেশি হিসেবে চিহ্নিত করে সামরিক অভিযানের মাধ্যমে তাদের দমন এবং রাখাইন রাজ্য থেকে বিতাড়ন শুরু করেন। অথচ স্বাধীনতা লাভের পর মুসলিম একাংশের নেতা কাশেম রাজার বিদ্রোহের পরও মিয়ানমারের চারটি বহুদলীয় সাধারণ নির্বাচনে দেশটির পার্লামেন্টে রোহিঙ্গাদের প্রতিনিধিত্ব ছিল। বিভিন্ন পর্যায়ের সরকারি পদস্থ পদেও তারা চাকরি করেছে।দীর্ঘ ৫৪ বছরের সামরিক শাসনের পর ২০১৬ সালের নির্বাচনের পর অং সান সু চির নেতৃত্বাধীন গণতান্ত্রিক সরকার গঠিত হয় মিয়ানমারে। কিন্তু রোহিঙ্গাদের ওপর সামরিক জান্তার নীতি কথিত গণতান্ত্রিক সরকারও অনুসরণ করছে। শান্তিতে নোবেল জয়ী মিয়ানমারের গণতন্ত্রপন্থী নেত্রীর ভাষ্য- রোহিঙ্গারা বহিরাগত। তারা বাঙালি।মিয়ানমার বরাবরই বিদেশি আখ্যা দিয়ে রাখাইনের রোহিঙ্গা মুসলিমদের নাগরিক অধিকার থেকে বঞ্চিত করছে। ভোটাধিকার কেড়ে নিয়েছে। ধর্মীয়ভাবেও অত্যাচার করা হয়েছে। নামাজসহ ধর্মীয় আচার-অনুষ্ঠানে বাধা দেয়া হয়। হত্যা-ধর্ষণ হয়ে পড়ে নিয়মিত ঘটনা। সম্পত্তি জোর করে কেড়ে নেয়া হচ্ছে। বাধ্যতামূলক শ্রমে নিয়োজিত করা হতে থাকে। তাদের শিক্ষা-স্বাস্থ্যসেবার সুযোগ নেই। বিয়ে করার অনুমতি নেই। সন্তান হলে নিবন্ধন নেই। জাতিগত পরিচয় প্রকাশ করতে দেয়া হয় না। সংখ্যা যাতে না বাড়ে, সে জন্য আরোপিত হয় একের পর এক বিধিনিষেধ।জাতিসংঘের তথ্যমতে, রোহিঙ্গারা বর্তমান বিশ্বের সবচেয়ে নির্যাতিত ও রাষ্ট্রবিহীন জনগোষ্ঠী। মিয়ানমার শাসকগোষ্ঠীর নির্যাতন, দমন ও বিতাড়নের শিকার প্রায় ১৫ লাখ রোহিঙ্গা মুসলিম জনগোষ্ঠী বাংলাদেশ ছাড়াও পাকিস্তান, সৌদি আরব, মালয়েশিয়া, থাইল্যান্ড, নেপাল, চীন ও ভারতে শরণার্থী হয়ে বছরের পর বছর মানবেতর জীবনযাপন করছে। বাংলাদেশ রোহিঙ্গাদের প্রতিবেশী হওয়ায় নির্যাতন থেকে বাঁচতে তারা পশ্চিম সীমান্তের দিকেই বেশি ছোটে।প্রায় ৫ লাখ রোহিঙ্গা শরণার্থীর সঙ্গে আরও ৩ লাখ যুক্ত হয়েছে বাংলাদেশে। এরপর আর রোহিঙ্গাদের চাপ নেয়া বাংলাদেশের পক্ষে যে সম্ভব নয়- তা বাস্তবতা। কিন্তু রোহিঙ্গাদের জাতিগত অধিকার তথা মিয়ানমারে এ জনগোষ্ঠীর নাগরিকত্ব নিশ্চিত করতে বাংলাদেশই প্রধান ভূমিকা নিতে পারে। রোহিঙ্গারাও তাদের নাগরিক অধিকার চায়। এর অতিরিক্ত তারা কখনই বিচ্ছিন্নতাবাদী আন্দোলন করেনি- যদিও আগেই বলেছি, আরাকান ঐতিহাসিকভাবে স্বাধীন ভূখণ্ড ছিল, যা পরে মিয়ানমার দখলে নেয়। রোহিঙ্গাদের জাতিগত অধিকারভিত্তিক বর্তমানে যে কয়টি সংগঠন তাদের অধিকার আদায়ে সংগ্রাম করছে- তারা কেউই স্বাধীনতা চায় না। তারা তাদের জাতিগত অধিকার তথা নাগরিক অধিকার চায়।রোহিঙ্গাদের সেই ন্যায্য অধিকার সমুন্নত করতে জাতিসংঘ, ওআইসি, আরব লীগ, আন্তর্জাতিক মানবাধিকার সংস্থাগুলোকে সঙ্গে নিয়ে বাংলাদেশ মিয়ানমার সরকারের ওপর চাপ প্রয়োগ করতে পারে। পাশাপাশি যুক্তরাষ্ট্র, যুক্তরাজ্য, ভারত ও চীনের সঙ্গে কূটনৈতিক তৎপরতা বৃদ্ধির মাধ্যমে রোহিঙ্গা ইস্যুর বাস্তব সমাধানে অগ্রসর হতে বাংলাদেশকেই নেতৃত্বশীল ভূমিকা নিতে হবে। কারণ ঐতিহাসিকভাবে প্রাচীন যুগ থেকে রোহিঙ্গারা রাখাইনের ভূমিপুত্র। আর রোহিঙ্গা ইস্যুর স্থায়ী সমাধান না হলে বাংলাদেশই বিভিন্ন পর্যায়ে সমস্যাক্রান্ত হবে।সম্প্রতি বাংলাদেশ মিয়ানমারকে সীমান্তে যে যৌথ অভিযানের (কথিত সন্ত্রাসবাদ দমনে) প্রস্তাব দিয়েছে, তাতে রোহিঙ্গা দমন ও বিতাড়নে সে দেশের কর্তৃপক্ষ উৎসাহবোধ করতে পারে। এ মুহূর্তে বাংলাদেশের এমন প্রস্তাব দূরদর্শী নয় বলেই পর্যবেক্ষক মহল মনে করে।আরাকান বা রাখাইন রাজ্যে রোহিঙ্গাদের বসবাসের ঐতিহাসিক পটভূমি রয়েছে। রোহিঙ্গারাই যে আরাকানের ভূমিপুত্র তা ইতিহাস নির্ধারিত করেছে। ইতিহাস বলছে, ১৪৩০ থেকে ১৭৮৪ সাল পর্যন্ত ২২ হাজার বর্গমাইল আয়তনের আরাকান (পরবর্তীকালে মিয়ানমার সরকার এ অঞ্চলকে দুটি প্রদেশে ভাগ করে) স্বাধীন রাজ্য ছিল। ১৭৮৫ সালের প্রথম দিকে মিয়ানমারের রাজা বোদাওফায়া এটি দখল করে বার্মার (মিয়ানমার) করদ রাজ্যে পরিণত করে।তারও আগে ১০৪৪ খ্রিস্টাব্দে স্বাধীন আরাকান রাজ্য দখল করে কট্টর বৌদ্ধ বর্মী রাজা আনাওহতা (Anawahta)। তিনি মগদের বারমা থেকে এনে দক্ষিণাঞ্চলে রোহিঙ্গাদের বিতাড়িত করে বৌদ্ধ বসতি স্থাপন করেন। এমনকি তখন মগরা বাংলার কিছু অংশও দখল করে নেয়। অবশ্য তা বাংলার মোগল শাসকরা উদ্ধার করে।ইতিহাস ও ভূগোল বলছে, রাখাইন প্রদেশে পূর্ব ভারত থেকে পায় খ্রিস্টপূর্ব ১৫০০ বছর আগে অস্ট্রিক জাতির একটি শাখা কুরুখ (Kurukh) নৃগোষ্ঠী প্রথম বসতি স্থাপন করে। ক্রমান্বয়ে বাঙালি হিন্দু (পরবর্তীকালে ধর্মান্তরিত মুসলিম), পার্সিয়ান, তুর্কি, মোগল, পাঠান এবং অষ্টম শতাব্দীতে আরবরা বঙ্গোপসাগরের উপকূল বরাবর বসতি স্থাপন করেছে। এসব নৃগোষ্ঠীর সংকরজাত জনগোষ্ঠীই হল এই রোহিঙ্গা। বস্তুত রোহিঙ্গারা হল আরাকানরবা রাখাইনের একমাত্র ভূমিপুত্র জাতি।আরাকানের প্রাচীন নাম রূহ্ম জনপদ, বর্তমানে রাখাইন। রাখাইন শব্দটি এসেছে পালি শব্দ রাক্ষাপুরা থেকে, যার সংস্কৃত প্রতিশব্দ হল রাক্ষসপুরা। অর্থাৎ রাক্ষসদের আবাসভূমি। প্রাচীন হিন্দু ধর্মীয় শাস্ত্রাদিতে অস্ট্রিক (অস্ট্রোলয়েড) মহাজাতিকে রাক্ষস জাতি হিসেবে চিহ্নিত করা হয়েছিল। মজার ব্যাপার হল- মগ জাতির কিন্তু অস্ট্রোলয়েড মহাজাতির সঙ্গে কোনো সম্পর্ক নেই, তারা মঙ্গোলয়েড মহাজাতির অন্তর্ভুক্ত জাতি।রোহিঙ্গাদের কথ্য ভাষায় চট্টগ্রামের স্থানীয় উচ্চারণের পাশাপাশি উর্দু, হিন্দি, আরবি শব্দও রয়েছে। মধ্যযুগে ওখানকার রাজসভার বাংলা সাহিত্যের লেখকরা ওই রাজ্যকে রোসাং বা রোসাঙ্গ রাজ্য হিসেবে উল্লেখ করেছেন। রোসাঙ্গ রাজ্যের রাজভাষা ফার্সি ভাষার সঙ্গে বাংলা ভাষাও রাজসভায় সমাদৃত ছিল। মধ্যযুগে বাংলা সাহিত্যচর্চার একটি গুরুত্বপূর্ণ কেন্দ্র ছিল রোসাং রাজ দরবার। মহাকবি আলাওল রোসাং দরবারের রাজ কবি ছিলেন। তিনি লিখেছিলেন মহাকাব্য পদ্মাবতী। এছাড়া সতী ময়না ও লোর-চন্দ্রানী, সয়ফুল মুল্ক, জঙ্গনামা প্রভৃতি কাব্যগ্রন্থ রচিত হয়েছিল রোসাং রাজদরবারের আনুকূল্যে।১৪০৬ সালে আরাকানের ম্রক ইউ রাজবংশের প্রতিষ্ঠাতা নরমিখলা ক্ষমতাচ্যুত হয়ে বাংলার তৎকালীন রাজধানী গৌড়ে পলায়ন করেন। তিনি ২৪ বছর বাংলায় নির্বাসনে থাকেন। পরে গৌড়ের শাসক জালালুদ্দিন শাহ্ ১৪৩০ সালে নরমিখলার সাহায্যে ৩০ হাজার সৈন্য পাঠিয়ে বর্মী রাজাকে উৎখাতে সহায়তা করেন। কৃতজ্ঞতায় নরমিখলা ইসলাম ধর্ম গ্রহণ করে মোহাম্মদ সোলায়মান শাহ্ নাম নিয়ে আরাকানের সিংহাসনে বসেন। তিনি ১৪৩৪ সাল পর্যন্ত ক্ষমতায় থাকলেও ম্রক-ইউ রাজবংশ ১০০ বছর আরাকান শাসন করেছে।তবে আরাকান রাজ্যের অনেক রাখাইন রাজা বৌদ্ধ হলেও কয়েকজন মুসলমান উপাধি গ্রহণ করেছিলেন। তাদের মুদ্রাতে ফার্সি ভাষায় লেখা থাকত কালেমা। আরাকান রাজদরবারে কাজ করতেন অনেক বাঙালি মুসলমান। বাংলার সঙ্গে আরাকানের ছিল গভীর রাজনৈতিক ও অর্থনৈতিক সম্পর্ক।১৬৬০ সালে ভাই আওরঙ্গজেবের সঙ্গে ক্ষমতার দ্বন্দ্বে পরাজিত হয়ে বাংলার মোগল যুবরাজ শাহ্ সুজা সড়কপথে চট্টগ্রাম-কক্সবাজার হয়ে আরাকানে পলায়ন করেন। তৎকালীন রোসাং রাজা চন্দ্র সুধর্মা বিশ্বাসঘাতকতা করে শাহ্ সুজা এবং তার পরিবারকে নির্মমভাবে হত্যা করেন। তখনও আরাকানে দীর্ঘমেয়াদি রোহিঙ্গা নির্যাতন চলে। এমনকি যখন ব্রিটিশরা আরাকান দখল করে তখন যেন এটি ছিল একটি মৃত্যুপুরী।১৭৯৯ সালে প্রকাশিত ""বার্মা সাম্রাজ্যতে ব্রিটিশ ফ্রাঞ্চিজ বুচানন-হ্যামিল্টন উল্লেখ করেন, মুহাম্মাদুর রাসূলুল্লাহ (সা.)-এর অনুসারীরা (মুসলিম), যারা অনেকদিন ধরে আরাকানে বাস করছে, তাদের রুইঙ্গা (Rooinga) বা আরাকানের স্থানীয় বাসিন্দা বা আরাকানের মূল নিবাসী (Native of Arakan) বলা হয়। মগ জাতি কখনই নিজেদের আরাকানের স্থানীয় বাসিন্দা বা আরাকানের মূল নিবাসী (Native of Arakan) উল্লেখ করেনি।বার্মিজরা বারবার আরাকান দখল করেছে বলেই দক্ষিণে বার্মার বংশোদ্ভূত ‘মগ’ ও উত্তরে ভারতীয় বংশোদ্ভূত ও বিভিন্ন সময় অভিবাসী হওয়া রোহিঙ্গা জনগোষ্ঠীর বাস। মগরা বৌদ্ধ ধর্মাবলম্বী। তবে রোহিঙ্গাদের মধ্যে মুসলিম ছাড়াও বৌদ্ধ, হিন্দু ও খ্রিস্টান রয়েছে। ১৮৯১ সালে ব্রিটিশদের করা এক জরিপে দেখা যায়, তখন আরাকানে বসবাসরত জনগোষ্ঠীর মধ্যে মুসলমানদের সংখ্যা ছিল ৫৮ হাজার ২৫৫। ১৯১১ সালে এ সংখ্যা বৃদ্ধি পেয়ে ১ লাখ ৭৮ হাজার ৬৪৭ হয়।১৯৩৯ সালে রোহিঙ্গা মুসলিম ও রাখাইন বৌদ্ধদের মধ্যকার দীর্ঘ শত্রুতার অবসানের জন্য ব্রিটিশ প্রশাসন জেমস ইস্টার এবং তিন তুতের দ্বারা একটি বিশেষ অনুসন্ধান কমিশন গঠন করে। কমিশন অনুসন্ধান শেষে সীমান্ত (আরাকান-বার্মিজ সীমান্ত) বন্ধ করার সুপারিশ করে। এর মধ্যে শুরু হয় দ্বিতীয় বিশ্বযুদ্ধ। এরপর কমিশনের কাজ আর এগোয়নি। (তথ্যসূত্র : উইকিপিডিয়া, বাংলাপিডিয়াসহ কয়েকটি প্রকাশিত গ্রন্থ)জাকির মজুমদার : প্রাবন্ধিক[]","['International Affairs', 'Discourse']",Commentary
40,40,"হতদরিদ্রদের জন্য সরকারের উদ্যোগে খাদ্যবান্ধব কর্মসূচি ১০ টাকা কেজি দরে চাল বিতরণ। এ কর্মসূচির তালিকা প্রণয়ন ও কার্ড বিতরণে শুরু হয়েছে চালবাজি। অভিযোগ উঠেছে স্বজনপ্রীতির। তালিকায় হতদরিদ্রদের পরিবর্তে নাম উঠেছে দলীয় নেতাকর্মী, মহাজন, আবাসিক হোটেলের মালিকসহ সচ্ছল ও বিত্তবানদের। কার্ড বিতরণের নামে নেয়া হচ্ছে ৩০ থেকে ১২০ টাকা করে। আবার যারা চাল পাচ্ছেন তাদের দেয়া হচ্ছে ২-৩ কেজি করে কম। খাদ্য অফিস কর্মকর্তা ও জনপ্রতিনিধিদের পরস্পর যোগসাজশে হচ্ছে এসব অনিয়ম আর দুর্নীতি। প্রধানমন্ত্রী ঘোষিত দরিদ্রবান্ধব এ উদ্যোগকে ‘মার’ দিতেই এ অপতৎপরতা বলে জানিয়েছেন অনেকে। বান্দরবান ও ঠাকুরগাঁও জেলায় পাওয়া গেছে এমন অসংখ্য অভিযোগ। যুগান্তর প্রতিনিধিদের পাঠানো খবর-বান্দরবান : জেলায় ১০ টাকা কেজি দরের চাল প্রাপ্তদের তালিকায় হতদরিদ্র পরিবারদের স্থলে মহাজন ও আবাসিক হোটেলের মালিকের নামও অন্তর্ভুক্ত হয়েছে। হতদরিদ্র পরিবারের তালিকা প্রণীত এবং কার্ডধারীদের প্রায় ৫০ ভাগই সচ্ছল পরিবার এবং অভাবগ্রস্ত নন বলেও অভিযোগ পাওয়া গেছে। ওয়ার্ড ও ইউনিয়ন পর্যায়ে প্রণয়নকরা হতদরিদ্র পরিবারগুলোর তালিকা করেছে ইউনিয়ন পরিষদ এবং সেই তালিকাভিত্তিক কার্ডে সই করেছেন উপজেলা খাদ্য নিয়ন্ত্রক কর্মকর্তা। সরকারের দরিদ্রবান্ধব এ উদ্যোগকে ‘মার’ দিতেই এ অপতৎপরতা বলে স্থানীয় সমাজ নেতারা জানিয়েছেন।রোয়াংছড়ি উপজেলার সদর ইউনিয়নের প্রধান বাজারে পাকা দোতলা আবাসিক হোটেল, গাড়ি এবং বাড়ির মালিক মহাজন দীপক ভট্টাচার্যের নামে ১০ টাকা কেজি দামের চাল ক্রয়ের কার্ড ইস্যু করার ঘটনায় পুরো এলাকায় তোলপাড় সৃষ্টি হয়েছে, সাধারণ মানুষ প্রশাসনের প্রতি জানাচ্ছেন ধিক্কারও। রোয়াংছড়ির বাসিন্দারা বলেন, অতি উৎসাহী কিছু জনপ্রতিনিধি এবং খাদ্য কর্মকর্তা-কর্মচারীর পরস্পর যোগসাজশেই অর্থশালীদের নামে কার্ড ইস্যু করা হয়েছে রহস্যজনক কারণে। রোয়াংছড়ি সদর ইউপি চেয়ারম্যান চহামং মারমা বলেন, ওই কার্ডটি জব্দ করা হয়েছে এবং একজন মহাজনের নাম কিভাবে তালিকাভুক্ত হল তা তদন্ত করে দেখা হচ্ছে। জেলার রুমা, লামা, নাইক্ষ্যংছড়ি, আলীকদম, থানচি এবং বান্দরবান সদর উপজেলার ৩৩টি ইউনিয়নে হতদরিদ্র পরিবারগুলোর মাঝে ১০ টাকা কেজি দরে চাল বিক্রি শুরু হয় ২০ সেপ্টেম্বর থেকে। কার্ডধারীদের তালিকা সম্পর্কে খোঁজ-খবর নিতে গিয়ে সাংবাদিকদের হাতে ধরা পড়েন অসংখ্য অর্থশালী ও অভাবহীন মানুষের কার্ড। সদর উপজেলার কুহালং ইউনিয়নের মুসলিমপাড়ার হতদরিদ্র আমেনা বেগম জানান, তার মতো অনেকেই বাদ পড়েছেন ১০ টাকা কেজি দামের চাল পাওয়ার সুযোগ প্রাপ্তি থেকে। জেলা খাদ্য অফিস সূত্র শনিবার সকালে জানায়, জেলার ৩৩টি ইউনিয়নে প্রায় ২০ হাজার হতদরিদ্র পরিবারের মাঝে ১০ টাকা কেজি দামে চাল বিক্রি করা হচ্ছে চলতি মাস থেকে, চলবে জানুয়ারি পর্যন্ত।থানচি ও রুমা উপজেলার দায়িত্বে নিয়োজিত খাদ্য নিয়ন্ত্রক মংখয় মারমা বলেন, হতদরিদ্র পরিবার বাছাই করার জন্য গঠিত কমিটির সদস্যরা হলেন, উপজেলা পর্যায়ের সরকারি একজন কর্মকর্তা, ইউপি সদস্য ও সচিবরা। তালিকায় সচ্ছল পরিবারের নাম থাকলে তার জন্য ওই কমিটি দায়ী।ঠাকুরগাঁও : ১০ টাকা মূল্যে প্রতি কেজি চাল বিতরণ ও তালিকা তৈরিতে ঠাকুরগাঁওয়ে অনিয়ম ও দুর্নীতি এবং স্বজনপ্রীতির অভিযোগ উঠেছে। জনপ্রতি ৩০ থেকে ১২০ টাকা করে আদায় করা হচ্ছে। সদর উপজেলার রুহিয়া (পূর্ব) ইউনিয়নে সচ্ছল ও বিত্তবানদের হতদরিদ্রের তালিকায় অন্তর্ভুক্ত করা হয়েছে। ওই ইউনিয়নের সাবেক ইউপি সদস্য জাহাঙ্গীর আলম তার স্ত্রী কুলসুম বেগম, ছেট ভাই খাদেমুল ইসলাম, জাহেরুল ইসলাম ও সুলতান আলমকে হতদরিদ্র দেখিয়ে কার্ড দেয়া হয়েছে। এ ছাড়া ওই ইউনিয়নের সচ্ছল পরিবার ওয়ার্ড আওয়ামী লীগ সভাপতি ললিত কুমার রায় ও অর্জুন চন্দ্র রায়কে এ সুযোগ দেয়া হয়েছে। এ নিয়ে ওই ইউনিয়নের হতদরিদ্রদের মধ্যে চরম ক্ষোভ দেখা দিয়েছে। রুহিয়া ইউনিয়ন চেয়ারম্যান মমিনুল ইসলাম বাবু জানান, অনিয়ম হলে তাৎক্ষণিক ব্যবস্থা নেবেন তিনি। অন্যদিকে হতদরিদ্রদের কার্ড দেয়ার সময় ১১০ টাকা করে আদায় করা হচ্ছে এ ইউনিয়নে। একইভাবে সালন্দর ইউনিয়নে ১২০ টাকা নেয়া হচ্ছে। এ ইউনিয়নের ৫নং ব্লকের বাসিন্দা জাহেরুল ইসলাম অভিযোগ করে বলেন, ১০ টাকা মূল্যে চালের কার্ড নেয়ার সময় তার কাছে চেয়ারম্যানের লোকজন ১২০ টাকা নিয়েছেন। এ প্রসঙ্গে সালন্দর ইউনিয়নের চেয়ারম্যান মাহবুব আলম মুকুল বলেন পরিষদ এলাকার উন্নয়নের জন্য চৌকিদারি ট্যাক্স বাবদ এ টাকা নেয়া হচ্ছে। তবে এ নিয়ে পরিষদের সদস্যরা ভিন্নমত প্রকাশ করেছেন। এ ইউনিয়নের সদস্য মিজানুর রহমান বলেন, দুর্বলের ওপর এ যেন সবলের অত্যাচার। শত শত বিত্তবান থাকলেও তাদের কাছে চৌকিদারি ট্যাক্স আদায় না করে হতদরিদ্রদের কাছে এ টাকা আদায় করা নীতিবহির্ভূত। আউলিয়াপুর ইউনিয়নের শিকদার হাট এলাকার মানিক অভিযোগ করে বলেন ওজনে ২-৩ কেজি করে চাল কম দেয়া হচ্ছে। খাদ্য অধিদফতরের নিযুক্ত ডলার মাহফুজুর রহমান তুষার ওই অভিযোগ সম্পর্কে বলেন, খাদ্য বিভাগ তাদের প্রতি বস্তায় ওজনে চাল কম দিয়েছে। তবে সদর উপজেলা খাদ্য নিয়ন্ত্রক হাফিজুর রহমান এই অভিযোগ ভিত্তিহীন বলে দাবি করেন। জেলার ৫টি উপজেলায় এ ধরনের নানা অভিযোগ উঠে এসেছে। জেলা খাদ্য অধিদফতর সূত্র জানায়, ৭ সেপ্টেম্বর থেকে দরিদ্রদের মধ্যে প্রতিকেজি ১০ টাকা মূল্যে চাল বিতরণ কর্মসূচি শুরু হয়েছে। তবে তালিকা প্রণয়ন ও বিতরণ জটিলতার কারণে ঠাকুরগাঁও জেলায় পীরগঞ্জ ও রানীশংকৈল উপজেলায় এ কর্মসূচি শুরু করা হয়নি। এ জেলায় ৬৭ হাজার ৭১ জনকে এ কর্মসূচির আওতায় আনা হয়েছে এবং কর্মসুচি সফল করতে ১০৮ জন ডিলার নিয়োগ করা হয়েছে। একাধিক সূত্র জানায় ডিলার নিয়োগেও অনিয়ম ও স্বজনপ্রীতি করা হয়েছে। সদর উপজেলার সালন্দর ইউনিয়নের চৌধুরী হাট এলাকায় যুবলীগ নেতা মাহবুবসহ বিভিন্ন ইউনিয়ন ও উপজেলা সরকারদলীয় নেতাকর্মীদের ডিলার নিয়োগ করায় স্বচ্ছতা নিয়ে জনমনে মিশ্র প্রতিক্রিয়া দেখা দিয়েছে। তালিকা প্রণয়ন ও চাল বিতরণ অনিয়ম-দুর্নীতি প্রসঙ্গে ঠাকুরগাঁও জেলা খাদ্য নিয়ন্ত্রক (ভারপ্রাপ্ত) আবদুল কাদের বলেন, ইউনিয়ন পরিষদের চেয়ারম্যান, পরিষদের সচিব ও ট্যাগ অফিসার হতদরিদ্রদের তালিকা তৈরি করেন। এখানে খাদ্য বিভাগের কোনো কর্তৃত্ব নেই। সদর উপজেলা নির্বাহী অফিসার আশরাফুল ইসলাম বলেন, তিনি ছুটিতে থাকায় এ বিষয়ে তার জানা নেই। শনিবার মো. আবদুল আওয়াল ঠাকুরগাঁও জেলা প্রশাসক হিসেবে যোগ দেন। নবাগত হিসেবে তিনি এ বিষয়ে কোনো মন্তব্য করেননি। ","['Government actions', 'Discourse']",Investigative
41,41,"লোহাগড়া উপজেলা জামায়াত সেক্রেটারিসহ বিভিন্ন স্থানে ৮০ জনকে আটক করা হয়েছে। যুগান্তর ব্যুরো ও প্রতিনিধিদের পাঠানো খবর-গাইবান্ধা : সুন্দরগঞ্জের রামজীবন ইউনিয়নের ইউপি সদস্য নিজপাড়া গ্রামের বাসিন্দা জামায়াতের কর্মী একাধিক নাশকতা মামলার আসামি রফিকুল ইসলাম এবং পলাশবাড়ী উপজেলা সদর থেকে শিবিরকর্মী জাহাঙ্গীর আলম ও আশিকুর রহমানসহ জেলার বিভিন্ন স্থান থেকে ৪০ জনকে গ্রেফতার করা হয়েছে।নড়াইল : নড়াইল কারাগারের সামনে থেকে লোহাগড়া উপজেলা জামায়াতে ইসলামীর সেক্রেটারি হাদিউজ্জামানকে গ্রেফতার করেছে পুলিশ। বৃহস্পতিবার সন্ধ্যায় তাকে গ্রেফতার করা হয়। হাদিউজ্জামান নড়ইলের লোহাগড়া উপজেলার বয়রা গ্রামের নওফেল কাজীর ছেলে। ওসি সুভাষ বিশ্বাস জানান, নাশকতা মামলায় তাকে গ্রেফতার করা হয়েছে।ফুলবাড়ী : ফুলবাড়ীতে তিন কেজি গাঁজাসহ এক কিশোরকে গ্রেফতার করেছে পুলিশ। গ্রেফতারকৃত কিশোর উপজেলার কুরুষাফেরুষা গ্রামের আবদুল মালেক মিয়ার ছেলে মিজানুর রহমান।কুমিল্লা ব্যুরো : কুমিল্লায় বিপুল পরিমাণ ভারতীয় মাদকদ্রব্য, শাড়ি ও মালামাল আটক করেছে বিজিবি। বৃহস্পতিবার ভারত সীমান্তবর্তী বিভিন্ন স্থানে অভিযান চালিয়ে এসব মাদকদ্রব্য আটক করা হয়। অপরদিকে বাঙ্গরা থানার খৈয়াখালি থেকে ৪১ কেজি গাঁজাসহ ৩ মাদক সম্রাজ্ঞীকে গ্রেফতার করেছে পুলিশ। গ্রেফতারকৃতরা হল হাসিনা আক্তার হালিমা আক্তার ও হোসনেআরা বেগম।পটুয়াখালী : পটুয়াখালী শহরের নতুন বাজারস্থ নিউ পরমা জুয়েলার্স নামক দোকানে তল্লাশি করে ২৩ বোতল বিদেশী মদসহ সুমন কর্মকার আটক করা হয়েছে।হালুয়াঘাট : বৃহস্পতিবার গভীর রাতে হালুয়াঘাটের জুয়াড়ি মোখলেছুর রহমান চাকমাসহ ২৭ জনকে বিভিন্ন মেয়াদে সাজা দিয়েছে ইউএনও ও নির্বাহী ম্যাজিস্ট্রেট মো. হেলালুজ্জামান সরকারের ভ্রাম্যমাণ আদালত। গোপন সংবাদের ভিত্তিতে আমর্ড পুলিশ ব্যাটালিয়ন মুক্তাগাছা, ময়মনসিংহের ওসি মো. কাইয়ুমের নেতৃত্বে কুখ্যাত জুয়াড়ি মো. মোখলেছুর রহমানের নাগলা বাজারের বাড়ি ঘেরাও করে ২৭ জনকে টাকাসহ আটক করে চাকমা ও দারা মিয়াকে ১ মাসের ও অন্য ২৫ জনকে ১০ দিনের বিনাশ্রম কারাদণ্ড প্রদান করা হয়।ব্রাহ্মণবাড়িয়া : কসবায় একটি পালসার হোন্ডাসহ মাদকদ্রব্য উদ্ধার করা হয়েছে। এ সময় ধজনগর বাতানবাড়ী গ্রামের কাইয়ুম মিয়ার ছেলে মিন্টু মিয়া ও নোয়াগাঁও গ্রামের আজিজুল হকের ছেলে খোকন মিয়াকে আটক করা হয়।দামুড়হুদা : পুলিশ উপজেলার মোক্তারপুর গ্রামের রহমানের ছেলে রিফাদুল ইসলাম, চিৎলা গ্রামের মৃত হানিফ মণ্ডলের ছেলে জয়নাল আবেদিন, লোকনাথপুর গ্রামের মৃত আরমানের ছেলে রহিদ আলী, দক্ষিণ চাঁদপুর গ্রামের আজিজুর জোদ্দারের ছেলে আশাদুল হক প্রকাশ মুক্তকে গ্রেফতার করেছে।শিবগঞ্জ : শিবগঞ্জ পৌর এলাকার সেলিমাবাদ এলাকা থেকে ২৯ পিস ইয়াবাসহ রিপন শেখনামে একজনকে আটক করেছে পুলিশ। ",['Crime'],Straight
42,42,"বান্দরবানের ৭টি উপজেলায় বিশুদ্ধ পানীয় জলের তীব্র সংকট বিরাজ করছে। জেলায় পাহাড়ি গিরি-ঝিরির পানির প্রবাহ কমে যাওয়ায় পানির স্থিতি নিুমুখী হয়ে পড়েছে। ফলে পানির স্তর নিচে নেমে যাওয়ায় বিশুদ্ধ পানির সংকট ক্রমেই তীব্রতর হয়ে উঠছে। জেলার থানছি উপজেলা চেয়ারম্যান ক্যহ্লাচিং মারমা, রুমা উপজেলা চেয়ারম্যান অংথেয়াইচিং মারমা এবং রোয়াংছড়ি উপজেলা চেয়ারম্যান ক্যবা মং মারমা জানান, বিনা অনুমতিতে পানির উৎস রয়েছে এমন এলাকায় থেকে অবাধে পাথর উত্তোলন এবং পরিবেশ বিনষ্ট করে বনজ সম্পদ ধ্বংস করে বৃক্ষরাজি কর্তনের ফলে প্রতি বছরই জেলায় শুষ্ক মৌসুমে পানির উৎস হারিয়ে যায়। ফলে দুর্গম ও গ্রামীণ এলাকায় বিশুদ্ধ খাবার, পানির সংকট দেখা দেয়। জেলা জনস্বাস্থ্য প্রকৌশল বিভাগের প্রকৌশলীরা বলছেন, পাহাড়ি জনপদ হওয়ায় বান্দরবান জেলায় স্বাভাবিক কারণে প্রতি বছর এ সময় পানির স্তর নিচে চলে যায়। ফলে নিরাপদ পানির (সুপেয় পানি) সংকট দেখা দেয়। তবে স্থানীয়দের সহায়তায় এবং পরীক্ষা-নিরীক্ষার মাধ্যমে পানির স্তর স্থিতি রাখার লক্ষ্যে নানামুখী কাজ করছে জেলা জনস্বাস্থ্য প্রকৌশল বিভাগ। ","['Natural Disaster', 'Science & Environment', 'Government actions', 'Health']",Straight
43,43,"উৎসবে-আনন্দে মাতোয়ারা হয় জীবন্ত জাতি। বাঙালি জাতির একটি উজ্জ্বল ঐতিহ্য রয়েছে। তারা প্রচলিত উৎসব উদযাপনই করে না শুধু, নতুন নতুন উৎসব খুঁজেও বেড়ায়। হিন্দু সম্প্রদায়ের সঙ্গে তো জড়িয়েই আছে ‘বারো মাসে তেরো পার্বণে’র কথা। অন্যান্য সম্প্রদায়ও আনন্দ-উৎসব আয়োজনে কম যায় না। সবচেয়ে আনন্দের বিষয়, উৎসবগুলোয় সাম্প্রদায়িকতা প্রাধান্য পায়নি কখনও। একটি সর্বজনীনতাই স্পষ্ট হয় এক্ষেত্রে। বাংলাদেশের প্রচলিত উৎসবগুলোকে বড় দাগে দু’ভাগে ভাগ করা যায়- একটি ধর্মীয় উৎসব, অন্যটি লৌকিক উৎসব। ঝড়, বন্যা, নদীভাঙ্গন বাঙালির জীবনে ছন্দপতন কম ঘটায় না। তবু বাঙালি খুব সহজেই ঘুরে দাঁড়াতে পারে। উৎসবে মাতোয়ারা হয়ে ভুলে যেতে চায় সব দুঃখ, কষ্ট আর জরা। যদিও বাঙালির দীর্ঘ ঐতিহ্যে বসন্ত উৎসবের কথা জানা যায় না, তবুও বর্তমানে বাঙালির উৎসবের তালিকায় বসন্ত উৎসব আকর্ষণীয় জায়গা দখল করে ফেলেছে। পহেলা ফাল্গুন বলি বা বসন্ত উৎসব বলি-ঋতুরাজ বসন্তের আবাহনে এক নতুন মাত্রা যুক্ত হয়েছে বাঙালির উৎসব তালিকায়।বসন্ত আবাহনে এমন রঙিন উৎসবের যাত্রা সম্ভবত কবিগুরু রবীন্দ্রনাথের হাত ধরে শুরু হয়েছিল। কবি বসন্তকে দেখেছিলেন গভীরভাবে। বসন্তের রূপ-রস-সুধা জীবন্ত হয়েছিল কবির চোখে। তাই কবির গানের কথায় তা স্পষ্ট হয়-‘আজি বসন্ত জাগ্রত দ্বারে।তব অবগুণ্ঠিত কুণ্ঠিত জীবনেকোরো না বিড়ম্বিত তারে।আজ খুলিয়ো হৃদয়দল খুলিয়ো,আজি ভুলিয়ো আপন পর ভুলিয়ো...’বসন্ত দিনের উৎসবে কবি সবাইকে আমন্ত্রণ জানিয়েছিলেন। এই আহ্বান ছিল ধর্ম-বর্ণ নির্বিশেষে সবাইকে আনন্দের স্রোতে অবগাহনের আহ্বান। রবীন্দনাথ তার শান্তিনিকেতনে পহেলা ফাল্গুনে বসন্ত উৎসবের কেতন উড়িয়েছিলেন। পশ্চিমবঙ্গে হিন্দু সম্প্রদায়ের বসন্ত উৎসবে হোলি খেলার প্রচলন আছে। অর্থাৎ সবকিছুকে রঙিন করে তোলার একটি প্রয়াস।বাংলা দিনপঞ্জির শেষ ঋতু বসন্ত। এগারোতম মাসের প্রথম দিন পহেলা ফাল্গুন। শীতের বিদায়ে বসন্তের আগমন। শীতের ঝরাপাতায় কৃশকায়া প্রকৃতিতে আবার যেন জীবন ফিরে আসতে থাকে বসন্তে। পত্রপল্লবে গাছ সবুজ হয়ে ওঠে। ফুলে ফুলে রঙিন হয় চারপাশ। কোকিলের ডাক বিমোহিত করে। বসন্ত উৎসবে তরুণ-তরুণীর গায়ে লাল-হলুদ পোশাক। মেয়েদের খোঁপায় গাঁদা ফুল একটি নতুন জীবনী শক্তির উদ্বোধন যেন।বাঙালির প্রাচীন ঐতিহ্যে হয়তো বসন্ত উৎসব ছিল না; কিন্তু বাঙালির লোক উৎসবে অভিন্ন প্রাণের উচ্ছ্বাস ছিল যুগে যুগে। বসন্ত উৎসবের রেশ ধরেই নববর্ষ অনাবিল আনন্দ নিয়ে আসে বাঙালির ঘরে। শুধু বাঙালি কেন, পাহাড়িদের মধ্যেও আনন্দ-বন্যার অভিন্ন প্রবাহ। চাকমাদের বিজু উৎসব যেন বসন্ত আর নববর্ষের মেলবন্ধন। বিজু বসন্ত উৎসবের প্রথম দিন ফুল একই দ্যোতনা নিয়ে আসে যেন। একইভাবে রঙিন ফুলে সাজে চাকমা তরুণীরা। ফুল ভাসিয়ে দেয় পাহাড়ি নদীপ্রবাহে। কামনা করে, নতুন ভোর হোক কালিমামুক্ত ঝকঝকে সুন্দরের বার্তা নিয়ে।বর্তমান সময়ের বাস্তবতায় সমাজ-সংস্কৃতি-অর্থনীতি সবকিছুই রাজনীতিকেন্দ্রিক হয়ে উঠেছে। অর্থাৎ সবকিছুই রাজনীতি প্রভাবিত। সুস্থধারায় রাজনীতি চললে প্রকৃতির বসন্তের মতো রাজনীতিতেও বসন্তের রঙ ছুঁয়ে যেত। কিন্তু অমন ছোঁয়া বঞ্চিত হচ্ছে এদেশের মানুষ। আমাদের রাজনীতি যেভাবে নিয়ম-সূত্রের পরোয়া না করে ক্ষমতা কেন্দ্রে ছোটার প্রতিযোগিতার দিকে ধেয়ে চলছে, তাতে গণতন্ত্র প্রকৃত অবয়বে দাঁড়াতে পারছে না। আর রাজনীতিতে গণতন্ত্র দৃঢ় অবস্থানে না দাঁড়ালে বসন্তের রঙ ছড়াবে কেমন করে! এ সময়ের রাজনীতিতে বাহ্যত আওয়ামী লীগ দৃঢ় অবস্থানে দাঁড়িয়ে আছে। প্রধান বিরোধী দল বিএনপির কৃশকায় দশা আওয়ামী লীগ নেতৃত্বের মনোবল বাড়িয়ে দেয়ার কথা। রাজনীতিতে গণতান্ত্রিক ধারা তৈরি করার এটিই মোক্ষম সময়। গণতন্ত্রের চাকা সচল করতে পারলে গণআস্থা আওয়ামী লীগের পক্ষে নিয়ে আসা সহজ ছিল। কিন্তু এই সবল দলটি সে পথে হাঁটার মতো নৈতিক বল দেখাতে পারছে না। কোথায় একটি ভীতি যেন তাড়িয়ে বেড়ায়। গণতান্ত্রিক রাজনীতিতে দলতন্ত্রের উপস্থিতি থাকে বটে; তবে এর অবস্থান গণমানুষের স্বার্থকে ছাপিয়ে যায় না। কিন্তু প্রায়োগিক ক্ষেত্রে আমাদের ক্ষমতাধর রাজনীতিকদের মধ্যে ধ্র“পদী গণতন্ত্রের চর্চা নেই। তারা গণমানুষের সমর্থন ছাড়াও যে ‘গণরায়ে’ ক্ষমতায় টিকে থাকা যায়, সে চর্চা করতে অধিক মনোযোগী থাকেন। এ সত্য সব ক্ষমতা প্রত্যাশী দলের ক্ষেত্রেই প্রযোজ্য। দুর্নীতি আর সন্ত্রাসমুক্ত প্রশাসন ও সমাজ ছাড়া সুশাসন প্রতিষ্ঠা অসম্ভব। এই সূত্রে বর্তমান বাস্তবতায় সুশাসন প্রতিষ্ঠার কোনো লক্ষণ মানুষ দেখতে পাচ্ছে না। সরকারের দৃশ্যমান উন্নয়ন প্রচেষ্টা রয়েছে ঠিকই; তবে সুশাসনবিহীন দলতন্ত্রে তলিয়ে থাকা সরকার ব্যবস্থায় এর শেষ পরিণতি কতটা গণমুখী হবে তা নিয়ে শংকা রয়েছে। এভাবে বসন্তের রঙের বদলে কেমন জানি বিবর্ণ হয়ে পড়ছে আমাদের রাজনীতি।রাজনীতিতে বসন্তের রঙ ছড়াতে হলে যে সততা ও সংস্কৃতিবোধ থাকা চাই, আমাদের দিশেহারা রাজনীতি তা খুঁজে পাচ্ছে না। আমার জানা মতে আর কোনো দেশ বোধহয় নেই যেখানে বিবদমান রাজনৈতিক দলের নেতা-নেত্রীরা প্রতিদিন আয়োজন করে একে অন্যকে বকাঝকা করেন। যথেষ্ট উপাত্ত থাকার পরও প্রতিপক্ষের কৃতিত্বের জন্য কোনো প্রশংসাবাচক শব্দ উচ্চারণ করাও যেন মহাপাপ তাদের কাছে। বিপক্ষ দলের সবকিছু নেতিবাচক চোখে দেখা এবং তা সাধারণ্যে প্রচার করার মতো একটি গাড়ল সংস্কৃতি আমাদের রাজনীতিকরা ধারণ করছেন। দেখে মনে হয় এসব গৎবাঁধা নিন্দা শুনে নিজ দলের নেতাকর্মী প্রাণিত হবে আর সাধারণ মানুষ হবে বিমোহিত। এসব দেখে আমার মনে হয় দক্ষিণ এশিয়ার রাজনীতিতে এমন অসংস্কৃত ও অশিষ্ট চরিত্রের জন্য আমরা হয়তো চ্যাম্পিয়ন হতে পারব।আওয়ামী লীগ ক্ষমতা গ্রহণের পর ছাত্রলীগের সন্ত্রাসী দাপট অনেক বেড়ে গিয়েছিল। তখন সন্ত্রাসীদের শাসন না করে আওয়ামী লীগ নেতারা বলতেন, এরা প্রকৃত ছাত্রলীগ নয়, অনুপ্রবেশকারী ছাত্রদল আর শিবিরের ক্যাডার। সচেতন মানুষ বিস্মিত হতো। প্রশ্ন করতে ইচ্ছে হতো, তাহলে আওয়ামী লীগ আর ছাত্রলীগের নেতারা এত অদক্ষ আর অকর্মণ্য কেন যে দলের ভেতরে বিরোধী পক্ষের তরুণরা ঢুকে অনিষ্ট করছে, আর তারা টেরই পাচ্ছেন না। শুধু অঘটনের কথা প্রচারিত হলে এসব বাণী দিয়ে তারা আত্মরক্ষা করতেন। ঠিক পাল্টাপাল্টি শব্দচয়ন সেদিন বিএনপি নেতা রিজভী আহমেদ করলেন। ছাত্রদলের পদবঞ্চিতরা বিএনপি অফিস ভাংচুর করে আগুন দিল প্রকাশ্যে। টেলিভিশন ক্যামেরার সামনে পদবঞ্চিত ক্ষুব্ধ নেতাকর্মীরা বক্তব্য রাখল আর দমদেয়া পুতুলের মতো রিজভী সাহেব বললেন, এসব সরকারের এজেন্টদের কাজ। অন্যদিকে, এক প্রবীণ বিএনপি নেতা অনেকটা এ ধরনের কথা বললেন : সরকার উন্নয়নের ধুয়া তুলে গণতন্ত্রকে আড়াল করতে চায়। আমরা বুঝতে পারলাম না ‘উন্নয়নের ধুয়া তোলা’ কথাটির অর্থ কী? তাহলে তিনি কি বলতে চাচ্ছেন উন্নয়ন বলে কিছু হচ্ছে না দেশে? সবকিছু সরকারের বাজে প্রচারণা? বিএনপি তো একুশ বছর সরকারে ছিল। কখনও দল সাধারণ মানুষের ভেতর রঙিন বসন্ত ছড়িয়ে দিতে পেরেছিল? অবশ্য অনেক নেতা-নেত্রীর মধ্যে বসন্ত বয়ে গিয়েছিল। দুর্নীতির কেলেঙ্কারির কথা দেশ থেকে দেশান্তরে ছড়িয়ে পড়েছিল। মানুষ কি একটি দৃষ্টান্ত দিয়ে বলতে পারবে বিএনপির সময়ে একটি-দুটি আর্থিক ও অবকাঠামোগত উন্নতি হয়েছিল? সুশাসন প্রতিষ্ঠায় এ পদক্ষেপ নেয়া হয়েছিল?সবচেয়ে শোভন হতো বিএনপি নেতারা যদি সরকারের দৃশ্যমান উন্নয়ন প্রচেষ্টাকে স্বাগত জানিয়ে গণতন্ত্রের পথ-রচনার ব্যর্থতাকে কঠিনভাবে সমালোচনা করতেন। কিন্তু তেমন উদার ও দায়িত্বশীল আচরণ করার প্রশিক্ষণ তো আমাদের রাজনীতিকদের নেই।আওয়ামী লীগ সরকারের শত সীমাবদ্ধতার পরও মানুষ বলতে পারবে, এই সরকারের আমলে সবচেয়ে বেশি অর্থনৈতিক প্রবৃদ্ধি ঘটেছিল। মাথপিছু আয় বেড়েছিল সবচেয়ে বেশি। সরকার দরিদ্রতার শেকল অনেকটা ভাঙতে পেরেছিল। মধ্যম আয়ের দেশে পৌঁছতে অনেকটা দৃঢ়তার সঙ্গে এগিয়েছিল। চোখে পড়ার মতো লোডশেডিংমুক্ত হয়েছিল দেশ। রূপপুরে পারমাণবিক বিদ্যুৎ কেন্দ্রের দ্বারোদ্ঘাটন করা হয়েছিল। পদ্মাসেতুর মতো একটি বড় প্রকল্প নিজ অর্থায়নে সম্পন্ন করার সাহস দেখাতে পেরেছিল সরকার। ঢাকায় অনেকগুলো ফ্লাইওভার তৈরি করেছিল। অনেকগুলো হাইওয়ে চার লেন করার কৃতিত্ব দেখাতে পেরেছিল। মেট্রোরেলের মতো একটি মহাপরিকল্পনা হাতে নেয়ার সাহস দেখিয়েছিল।এভাবে ভালোকে ভালো বলতে না পারলে, মন্দকে সততার সঙ্গে কঠিন সমালোচনা করতে না পারলে তেমন রাজনীতি বিবর্ণই থেকে যায়। এতে জনকল্যাণের পথ তৈরি হয় না। অমন রাজনীতিকে বসন্ত ছুঁয়ে যায় না বলে এর প্রতি গণমানুষের আস্থা থাকে না। প্রতি উপলক্ষে অপরাজনীতির লাঞ্ছনায় বিপর্যস্ত জাতি আশা করে, এবার বোধহয় আত্মচৈতন্যে ঘুরে দাঁড়াবেন আমাদের রাজনীতিকরা। আজ ফাল্গুনের প্রথম দিন। বসন্ত আবাহনে জাতি প্রস্তুত। পোশাকে ফুলে রঙিন হয়ে তরুণ-তরুণীরা পথে নামবে। চারুকলার বকুলতলায় বসন্তবরণের উৎসব চলবে। এসবের অনুরণন সারা দেশেই দেখতে পাব। বারবার প্রতারিত হয়েও এ সময়ে আবার আশাবাদী হতে ইচ্ছে করবে। মন চাইবে এসব নির্মোহ উচ্ছ্বল রঙের ছ্বটা খানিকটা হলেও ছড়িয়ে পড়ুক আমাদের চলমান রাজনীতির গায়ে। আমাদের রাজনীতিও জরা ভেঙে বসন্তের রঙে রঙিন হয়ে উঠুক।ড. এ কে এম শাহনাওয়াজ : অধ্যাপক, জাহাঙ্গীরনগর বিশ্ববিদ্যালয়[]","['Politics', 'Discourse', 'Culture']",Commentary
44,44,"কোকিলের কুহু কুহু ডাক আর গাছে গাছে ফুটেছে লাল টুকটুকে পলাশ-শিমুল। ষড়ঋতুর বাংলাদেশে এসেছে ঋতুরাজ বসন্ত। শনিবার পহেলা ফাল্গুন রোদেলা গল্পের খোঁজে সব বাধাকে ছাপিয়ে বাঙালি মেতেছে বাসন্তী উৎসবে। প্রিয়জনকে সঙ্গে নিয়ে পার্ক থেকে শুরু করে শহরের অলিগলিতেও ছড়িয়ে পরে ফাগুনের উচ্ছ্বাস। খোঁপায় গাঁদা ফুলের মালা, হাতে চুরি, হলুদ শাড়ি পরে বসন্তকে বরণ করে নিতে সকাল থেকেই বাঙালি কন্যারা বেড়িয়ে পরে। ছেলেরা পায়জামা আর ধুতির সঙ্গে হলদে রঙের পাঞ্জাবি পরে মেতে ওঠেন বসন্তকে বরণ করে নিতে। হলদে রং যেন ছড়িয়ে পড়ে সমীরণেও। শাড়ি পরা বাঙালি রমণীর গালে ও হাতে চারুশিল্পীদের নানা আল্পনা শহুরে যান্ত্রিক জীবনে এনে দিয়েছিল একটু আনন্দ।শনিবার সকাল থেকেই নানা বয়স ও পেশার মানুষের কোলাহলে চিরচেনা রাজধানীর চেহারা বদলে যায়। ধর্ম-বর্ণ-নির্বিশেষে পহেলা বসন্ত রূপ নেয় সার্বজনীন উৎসবে। শীতে জবুথবু হয়ে থাকা দেহটার আড়মোড়া ভেঙে সবাই যেন নতুন সকালের সন্ধানে বেড়িয়ে পড়ে। সকাল থেকেই রাজধানীর ঢাকা বিশ্ববিদ্যালয়, রমনা পার্ক, সোহরাওয়ার্দী উদ্যান, শিশু একাডেমি, জিয়া উদ্যান, সংসদ ভবন এলাকায় আবালবৃদ্ধবনিতা দলে দলে আসতে থাকে। মূল উৎসব চলে ঢাকা বিশ্ববিদ্যালয়ের চারুকলার বকুলতলায়।‘এসো মিলি প্রাণের উৎসবে’ স্লোগানে বকুলতলায় অনুষ্ঠিত হয় বসন্ত উৎসব-১৪২২। শনিবার সকাল ৭টায় শিল্পী মতিহারের এসরাজ বাদনের মধ্য দিয়ে শুরু হয় বসন্তবরণের প্রথম পর্ব। এ পর্বের অনুষ্ঠান সূচিতে ছিল বসন্ত কথনপর্ব, প্রীতি বন্ধনী বিনিময়, আবির বিনিময়, দলীয় সঙ্গীত, আবৃত্তি, একক আবৃত্তি, একক সঙ্গীত, পাঠ ও আদিবাসীদের পরিবেশনা। এছাড়া ছিল শিশু-কিশোরদের মনোমুগ্ধকর পরিবেশনা। সঙ্গে ছিল নৃত্যশিল্পীদের নৃত্য পরিবেশন। সকাল ১০টা ২০ মিনিটে চারুকলার বকুলতলা থেকে বের করা হয় বর্ণাঢ্য রযালি। বসন্ত উৎসব উদযাপন পরিষদ রযালির আয়োজন করে। রযালিটি টিএসসি হয়ে আবার বকুলতলায় গিয়ে শেষ হয়। বেলা ১১টা পর্যন্ত চলে প্রথম পর্বের অনুষ্ঠান। বিকাল ৩টা থেকে শুরু হয় দ্বিতীয় পর্বের অনুষ্ঠান।ঢাকা বিশ্ববিদ্যালয়ের কলা ভবনের সামনে বটতলায় সমগীত সংস্কৃতি প্রাঙ্গণ আয়োজন করে বসন্ত উৎসব। সকাল সাড়ে ৯টায় শুরু হয় উৎসব। দিনব্যাপী আয়োজনের মধ্যে ছিল সৌরভ সরকারের বাঁশি; নাই আয়ে সিং, রেপু মারমা, মাকিং, উথাই, কেয়া চাকমা, সুখী চাকমা, এলিজাবেথ, ঝিলিক চাকমা ও মুক্তা ঠাকুরের নাচ; এছাড়া বিভিন্ন সঙ্গীত দলের সঙ্গীত পরিবেশনা। এছাড়া বসন্ত বরণ করে নিতে রাজধানীর লক্ষ্মীবাজারের বাহাদুর শাহ পার্ক স্মৃতি স্তম্ভের পাদদেশে, ধানমণ্ডির লেক সংলগ্ন রবীন্দ্র সরোবর উন্মুক্ত মঞ্চে এবং উত্তরার ৭নং সেক্টরের পার্কের মাঠে বিভিন্ন অনুষ্ঠানের আয়োজন করা হয়।বেলা বাড়ার সঙ্গে সঙ্গে ঢাকা বিশ্ববিদ্যালয় এলাকায় বাড়তে থাকে উপস্থিতি। ঢাকা বিশ্ববিদ্যালয়ের টিএসসি, সোহরাওয়ার্দী উদ্যান ও বাংলা একাডেমির গ্রন্থমেলা ঘিরে পুরো এলাকায় নামে সাধারণ মানুষের ঢল। শিশু-কিশোর, যুগল তরুণ-তরুণীদের পাশাপাশি পরিবার-পরিজনদের নিয়েও ঘুরতে আসেন কেউ কেউ। ১লা ফাল্গুনকে কেন্দ্র করে এ এলাকার রাস্তাঘাটে ফুচকা, চটপটি, বাদাম, চানাচুরসহ বিভিন্ন খাদ্যসামগ্রী নিয়ে বসে ছোটখাটো দোকান। মাঝেমধ্যে ভ্যানে করে বই বিক্রিও ছিল চোখে পড়ার মতো। শাহবাগ মোড়ের ফুলের দোকানগুলোয়ও ছিল জনতার ঢল। সকালে উপস্থিতি কম থাকলেও বেলা বাড়ার সঙ্গে সঙ্গে বাড়ে ক্রেতার সংখ্যাও। বসন্তবরণে অপ্রীতিকর অবস্থা এড়াতে রাজধানীর প্রতিটি মোড়ে মোড়ে ব্যাপক পরিমাণে পুলিশ মোতায়েন ছিল।","['Culture', 'Entertainment']",Straight
45,45,"পৃথক রাজ্যের দাবিতে সোমবার থেকে ভারতের ত্রিপুরা রাজ্যে শুরু হয়েছে রেল ও জাতীয় সড়ক অবরোধ। ইন্ডিজেনাস পিপলস ফ্রর্ন্ট অব ত্রিপুরা (আইপিএফটি) দল অনির্দিষ্টকালের জন্য এই অবরোধের ডাক দিয়েছে। পশ্চিমবঙ্গের দার্জিলিংয়ের গোর্খাল্যান্ডের দাবির মতোই তাদের দাবি তিপ্রাল্যান্ড। অন্য রাজনৈতিক দলগুলো এ দাবির বিরোধিতা করছে। খবর হিন্দুস্থান টাইমসের।রাজধানী আগরতলার অদূরে খামতিংবাড়ি ও সাধুপাড়ায় আইপিএফটির কয়েক হাজার নেতা ও সমর্থক এই অবরোধ কর্মসূচিতে অংশ নেন। ভৃগুদাসপাড়ায় রেললাইনের ওপর পিকেটিং করেন তারা। তবে রেল কর্মকর্তারা আগে থেকেই ত্রিপুরায় ট্রেন চলাচল বন্ধ করে দেন। ২০১৮ সালের ফেব্রুয়ারি মাসে ত্রিপুরায় বিধানসভা নির্বাচন। এর আগেই আন্দোলন জোরদার করার ইচ্ছা প্রকাশ করেন আইপিএফটির নেতা এনসি দেববর্মা। তিনি বলেন, দার্জিলিংয়ে গোর্খাল্যান্ডের মতো ত্রিপুরাতেও তিপ্রাল্যান্ডের আন্দোলন চলবে। পৃথক রাজ্যের দাবিতে অহিংস পথেই তারা আন্দোলন চালাবেন বলেও মন্তব্য করেন এনসি।ত্রিপুরার শাসকদল সিপিএমের রাজ্য সম্পাদক বিজন ধর অভিযোগ করেন, খোদ প্রধানমন্ত্রীর দফতর থেকে ত্রিপুরার কমিউনিস্ট সরকারকে বিপাকে ফেলতে ষড়যন্ত্র করা হচ্ছে। তিনি রাজ্যভাগের দাবি ও সেই দাবির সমর্থনে অবরোধ কর্মসূচিকে অযৌক্তিক বলেও বর্ণনা করেন। অবরোধ কর্মসূচির বিরোধিতা করেছে কংগ্রেসও। এদিকে উপজাতিদের এই আন্দোলনের পরিপ্রেক্ষিতে ব্যাপক পুলিশ মোতায়েন করা হয়েছে। অবরোধকারীদের ঘিরে রেখেছে পুলিশ ও আধা সেনা জওয়ানেরা। তবে কোনো সংঘাতের খবর নেই। রাজ্য সরকার পরিস্থিতির ওপর নজর রাখছে এবং অবরোধ তুলে নেয়ার অনুরোধ জানিয়েছে। কিন্তু কোনো সাড়া মেলেনি।","['Politics', 'Protests']",Straight
46,46,"গাইবান্ধার গোবিন্দগঞ্জে সাঁওতাল সম্প্রদায়ের ওপর সহিংস হামলায় আওয়ামী লীগের স্থানীয় এমপি ও ইউনিয়ন পরিষদ চেয়ারম্যান ইন্ধন দিয়েছেন বলে অভিযোগ করেছে সাঁওতাল সম্প্রদায়ের লোকজন। রোববার আওয়ামী লীগের একটি প্রতিনিধি দল ঘটনাস্থল পরিদর্শনে গেলে ক্ষতিগ্রস্তরা এ অভিযোগ করেন। এ দিন মানবাধিকার কর্মী এবং বিভিন্ন সামাজিক ও রাজনৈতিক সংগঠনের নেতারাও গোবিন্দগঞ্জ আসেন। তারা ক্ষতিগ্রস্ত এলাকা ঘুরে দেখার পর সমাবেশ করেন। সকালে আওয়ামী লীগের সাংগঠনিক সম্পাদক মোজাম্মেল হক এমপির নেতৃত্বে পাঁচ সদস্যের একটি প্রতিনিধি দল গোবিন্দগঞ্জ আসেন। ঘটনাস্থল পরিদর্শনেরপর দুপুরে উপজেলার মাদারপুর গির্জার সামনে সমাবেশের আয়োজন করা হয়। এতে সাঁওতাল সম্প্রদায়ের লোকজনও বক্তৃতা করেন।সাঁওতালরা বলেন, ‘চিনিকলের সঙ্গে জমি নিয়ে যে বিরোধ, এই বিরোধ মেটানোর জন্য আওয়ামী লীগের স্থানীয় সংসদ সদস্য ও ইউপি চেয়ারম্যানের সহযোগিতায় আমরা চার বছর আগে এই আন্দোলন শুরু করি। এখন তারা আমাদের কাছ থেকে মুখ ফিরিয়ে নিয়ে সহিংস ঘটনার ইন্ধন জুগিয়েছেন। আমাদের ঘরবাড়ি পুড়িয়ে দিয়েছেন। সহিংস ঘটনায় আমাদের লোক মারা গেছেন। তারা আমাদের নামে মামলা করেছে। আমরা এর সুষ্ঠু তদন্ত চাই, বিচার চাই। আমাদের বাপ-দাদার জমি ফেরত দেয়ার দাবি জানাই।’ এ সময় সাঁওতালরা তাদের দুঃখ-দুর্দশা, অমানবিক নির্যাতন এবং অসহায় অবস্থা আওয়ামী লীগ নেতাদের কাছে তুলে ধরেন।জবাবে আওয়ামী লীগ নেতারা বলেন, প্রধানমন্ত্রীর নির্দেশে তারা আদিবাসীদের সমস্যা সমাধানের নির্দেশনা নিয়ে এখানে এসেছেন। তারা বলেন, এই সহিংস ঘটনায় যারা ইন্ধন জুগিয়েছেন, তারা যে দলেরই লোক হোক না কেন, তাদের বিরুদ্ধে আইনগত ব্যবস্থা নেয়া হবে। যারা ক্ষতিগ্রস্ত হয়েছেন তাদের পুনর্বাসন করা হবে। ভূমিহীনদের কৃষি জমি দেয়া হবে। কর্মসংস্থানের লক্ষ্যে ব্যবসা করার জন্য পুঁজি দেয়া হবে। সেই সঙ্গে এলাকায় একটি প্রাথমিক বিদ্যালয় স্থাপন করা হবে এবং তাদের পূর্ণ নিরাপত্তাও দেয়া হবে।সমাবেশে বক্তব্য রাখেন আওয়ামী লীগের সাংগঠনিক সম্পাদক মোজাম্মেল হক এমপি, সাংগঠনিক সম্পাদক খালিদ মাহমুদ চৌধুরী এমপি, অর্থ ও পরিকল্পনা বিষয়ক সম্পাদক টিপু মুন্সি এমপি, সমাজকল্যাণবিষয়ক সম্পাদক সুজিত রায় নন্দী, কৃষক লীগের কেন্দ্রীয় যুগ্ম সাধারণ সম্পাদক উম্মে কুলসুম স্মৃতি এমপি প্রমুখ। সাঁওতালদের পক্ষে বক্তৃতা করেন রমেনা কিসকু, রিটা মারডি, মেথিয়াস মারডি, বাহানাজ টুডু, এমেলী সরেন ও শ্যামল মারডি প্রমুখ। সমাবেশে সংসদ সদস্য টিপু মুন্সি আহতদের চিকিৎসার জন্য তার ব্যক্তিগত তহবিল থেকে ১ লাখ টাকা অনুদানের ঘোষণা দেন।সাঁওতালদের অভিযোগের ব্যাপারে স্থানীয় আওয়ামী লীগের এমপি আবুল কালাম আজাদ বলেন, ‘আমি এ ঘটনার সঙ্গে কোনোভাবেই জড়িত নই। আর ঘটনার দিন আমি গোবিন্দগঞ্জেও ছিলাম না। সুতরাং ওই হামলার সঙ্গে আমার জড়িত থাকার অভিযোগ সত্য নয়।’বিকালে পৃথক সমাবেশে বক্তব্য রাখেন ঐক্য ন্যাপের সভাপতি পংকজ ভট্টাচার্য, মানবাধিকার কর্মী খুশী কবির, বিশিষ্ট অর্থনীতিবিদ ড. মো. আবুল বারকাত, শারমিন মুর্শিদ, সনজিব ব্রম, হিন্দু-বৌদ্ধ-খ্রিস্টান ঐক্য পরিষদের প্রেসিডিয়াম সদস্য কাজল ভট্টাচার্য, যুব ইউনিয়নের সভাপতি আবদুল আল কাফি রতন, সিপিবি প্রেসিডিয়াম সদস্য মিহির ঘোষ, ফাদার ড. সিভাস টিয়ান টুডু প্রমুখ। এর আগে তারা সাঁওতাল পল্লীর ক্ষতিগ্রস্ত এলাকা পরিদর্শন করেন।সমাবেশে বক্তারা বলেন, ঘটনার নেপথ্যে জড়িত স্থানীয় সংসদ সদস্য আবুল কালাম আজাদ, সাপমারা ইউনিয়নের চেয়ারম্যান শাকিল আহমেদ বুলবুল এবং কাটাবাড়ী ইউনিয়নের চেয়ারম্যান রেজাউল করিম রফিকের বিরুদ্ধে অভিযোগ আনছে সাঁওতাল সম্প্রদায়ের লোকজনরা। সে ব্যাপারে আজ পর্যন্ত সরকারের মহল থেকে কোনো ধরনের বক্তব্য শোনা যাচ্ছে না। তারা তদন্ত টিম গঠনের মাধ্যমে নেপথ্যের নায়কের স্বরূপ উšে§াচন করার দাবি জানান।নেতৃবৃন্দ সরকারের উদ্দেশে বলেন, একদিকে আপনারা মুখে সাঁওতালদের সহানুভূতি দেখাচ্ছেন, অপরদিকে আহত সাঁওতালদের হাসপাতালের বেডে হাতকড়া পরিয়ে চিকিৎসা নিতে বাধ্য করছেন। এ কোন মানবিক আচরণ?এর আগে পূজা উদযাপন পরিষদের সাবেক ভারপ্রাপ্ত সভাপতি নেপালের সাবেক রাষ্ট্রদূত নিমচন্দ ভৌমিক তার সহকর্মীদের নিয়ে হামলা ও লুটপাটে ক্ষতিগ্রস্ত জয়পুর ও মাদারপুর গ্রাম দুটি পরিদর্শন করেন।বিক্ষোভ মিছিল সমাবেশ : ওয়ার্কার্স পার্টি গাইবান্ধা জেলা শাখা রোববার বিক্ষোভ মিছিল ও সমাবেশ করেছে। বিক্ষোভ মিছিল শেষে শহরের ১নং রেলগেটে জেলা সংগঠনের সভাপতি অধ্যক্ষ মমতাজুর রহমান বাবুর সভাপতিত্বে বক্তব্য রাখেন ওয়ার্কার্স পার্টির পলিটব্যুরোর সদস্য আমিনুল ইসলাম গোলাপ, জেলা সম্পাদক রেবতী বর্মণ, মোসাদ্দেক আহমেদ বুলবুল, বীরেন সরকার মিন্টু, প্রণব চৌধুরী, দেলোয়ার হোসেন, আলমগীর হোসেন প্রমুখ।সাঁওতালদের পুনর্বাসন ও ত্রাণ সহায়তা : ক্ষতিগ্রস্ত সাঁওতালদের পুনর্বাসন ও ত্রাণ সহায়তা প্রদানের উদ্যোগ গ্রহণ করেছে জেলা প্রশাসন। জেলা প্রশাসক মো. আবদুস সামাদ রোববার জেলা আইনশৃংখলা কমিটির সভায় এ তথ্য জানান। তিনি বলেন, ক্ষতিগ্রস্তদের মধ্যে বিতরণের জন্য ইতিমধ্যে ৬ মে. চাল ও ৫০ হাজার টাকা জরুরি ত্রাণ বরাদ্দ দেয়া হয়েছে। ক্ষতিগ্রস্ত ১৫০টি পরিবারের মধ্যে ত্রাণ প্যাকেজে খাদ্য সহায়তা বাবদ চাল, ডাল, তেল ও আলু প্রদান করা হয়েছে। এছাড়া গৃহহীন ছিন্নমূল সাঁওতাল পরিবারদের পুনর্বাসন করার লক্ষ্যে গোবিন্দগঞ্জের কাটাবাড়ী এলাকায় ১০ একর খাস জমি বরাদ্দ দেয়া হবে। যেখানে তাদের মাথা গোঁজার ঠাঁই হবে। এছাড়া ক্ষতিগ্রস্ত সাঁওতাল পরিবারদের প্রধানমন্ত্রী কার্যালয়ে উপজাতীয় নৃগোষ্ঠীর বিশেষ উন্নয়ন প্রকল্পের মাধ্যমে তাদের আÍকর্মসংস্থানের সুযোগ সৃষ্টি করা হবে।","['Politics', 'Protests', 'Government actions', 'Discourse']",Investigative
47,47,"গাইবান্ধার গোবিন্দগঞ্জ উপজেলার ধানক্ষেত থেকে এক সাঁওতাল ব্যক্তির লাশ (৫০) উদ্ধার করা হয়েছে।সোমবার রাতে উপজেলার সাপমারা ইউনিয়নের সাহেবগঞ্জ ইক্ষু খামার থেকে দূরে মাদারপুর গ্রামের ধানক্ষেত থেকে ওই লাশ উদ্ধার করা হয়।গোবিন্দগঞ্জ থানার ওসি সুভ্রত সরকার জানান, রাতে খবর পেয়ে ওই ব্যক্তির লাশ উদ্ধার করা হয়েছে।লাশের শরীরে কোনো আঘাতের চিহ্ন পাওয়া যায়নি। ময়না তদন্তের পরই মৃত্যুর কারণ জানা যাবে।নিহতের নাম পরিচয় জানা যায়নি, তবে তার গায়ের রং কালো ও বেটে হওয়ায় এবং পরনে সাঁওতালের মতো পোশাক থাকায় ধারণা করা হচ্ছে তিনি আধিবাসী (সাঁওতাল) গোত্রের।এর আগে ৭ নভেম্বর রোববার গোবিন্দগঞ্জে রংপুর চিনিকলের আওতাধীন সাহেবগঞ্জ ইক্ষু খামারে উৎপাদিত আখ কাটাকে কেন্দ্র করে চিনিকলের শ্রমিক-কর্মচারী ও পুলিশের সঙ্গে স্থানীয় আদিবাসীদের (সাঁওতাল) দফায় দফায় সংঘর্ষে শ্যামল সরেন কিসকু নামে একজনের মৃত্যু হয়।","['Crime', 'Discourse']",Investigative
48,48,"ভাষার মাসে ভাষা নিয়েই লিখব, এটাই সম্ভবত সব কাগজের সম্পাদকরা আশা করেন। কিন্তু কত আর লিখব এবং কি লিখব- তা নিয়ে যখন ভাবছি, তখন বহু বছর আগের একটা কথা মনে পড়ল। বাংলাদেশ তখনও স্বাধীন হয়নি। তবে স্বাধীনতা আন্দোলনের প্রস্তুতি চলছে চারদিকে। এ সময় প্রয়াত কবি সিকান্দার আবু জাফর পুরনো ঢাকার অভয় দাস লেন থেকে মতিঝিলে তার সমকাল প্রেস ও মাসিক সমকাল পত্রিকা স্থানান্তর করেন। এই মাসিক সমকালের অফিসটিই হয়ে ওঠে তখনকার প্রগতিশীল নবীন ও প্রবীণ বুদ্ধিজীবীদের আড্ডাখানা।আড্ডাটি ছিল অনিয়মিত। বিকালের দিকে অনেকেই আসতেন এই আড্ডায়। কবি শামসুর রাহমান, হাসান হাফিজুর রহমান, বোরহানউদ্দীন খান জাহাঙ্গীর, সাইয়ীদ আতীকুল্লা, দেবদাস চক্রবর্তী এবং আরও অনেকে। মাঝে মাঝে মুনীর চৌধুরী, শওকত ওসমান, মোফাজ্জল হায়দার চৌধুরী প্রমুখ আসতেন। ঘরোয়া আড্ডায় ভাষা, সংস্কৃতি, রাজনীতি নানা বিষয় নিয়ে তর্ক এবং আলোচনা হতো। আমিও মাঝে মাঝে যেতাম এ আড্ডায়।সেটা সম্ভবত ফেব্রুয়ারি মাসই ছিল। হঠাৎ সমকালের (বর্তমানের দৈনিক সমকাল নয়) আড্ডায় প্রশ্ন উঠল, আমাদের ভাষা আন্দোলনটিকে গণআন্দোলন বলা যায় কিনা? নাকি এটি মধ্যবিত্ত শ্রেণীর একটি আন্দোলন? প্রশ্নটা কে তুলেছিলেন এত দীর্ঘকাল পর তা আর মনে নেই। তবে এটুকু মনে আছে, প্রশ্নকর্তার যুক্তি ছিল, ভাষা আন্দোলন তৎকালীন পূর্ব পাকিস্তানের মধ্যবিত্ত শ্রেণীর আন্দোলন। মধ্যবিত্ত শ্রেণীর অগ্রসর অংশ ছাত্র সমাজ এই আন্দোলনের উদ্যোক্তা। তারপর তা শিক্ষিত পেশাজীবী মানুষের মধ্যে ছড়িয়ে পড়েছে। তাদের প্রভাবেই সাধারণ মানুষের একটা বড় অংশও তাতে যোগ দিয়েছে। মুসলিম লীগ সরকার অর্বাচীনের মতো ভাষা আন্দোলনের মিছিলে গুলি না চালালে এই আন্দোলনের দিকে সাধারণ গণমানুষ ঝুঁকত না।এই বক্তব্যটি যিনি উত্থাপন করেছিলেন, তার আরও যুক্তি ছিল, পাকিস্তান প্রতিষ্ঠিত হওয়ার মাত্র এক বছরের মাথায় বাংলা ভাষাকে কেন্দ্র করে আন্দোলন শুরু হওয়ার পেছনে কারণ ছিল কলেজ-বিশ্ববিদ্যালয়ের বাঙালি ছাত্র ও শিক্ষিত মধ্যবিত্তের মনের একটা প্রচণ্ডভীতি। এই ভীতিটা ছিল, উর্দু এককভাবে পাকিস্তানের রাষ্ট্রভাষা হলে সিভিল সার্ভিসের প্রতিযোগিতামূলক পরীক্ষা থেকে চাকরি-বাকরি, ব্যবসা-বাণিজ্য সর্বক্ষেত্রে পশ্চিম পাকিস্তানের উর্দুভাষীদের কাছে তারা হার মানবে। শুধু ভাষার আধিপত্যের জোরেই তারা রাষ্ট্র ব্যবস্থার সব স্তরে প্রাধান্য বিস্তার করবে; পূর্ব পাকিস্তানের বাঙালিরা দ্বিতীয় শ্রেণীর নাগরিকে পরিণত হবে।এই ভীতি থেকেই বাংলা ভাষী ছাত্র সমাজ ভাষা আন্দোলনে এগিয়ে যায়। তাদের সমর্থন জানায়, শিক্ষিত পেশাজীবী ও বুদ্ধিজীবী শ্রেণী। প্রথমে বাংলাকে পূর্ব পাকিস্তানের প্রাদেশিক সরকারি ভাষা এবং পরে সারা পাকিস্তানের অন্যতম রাষ্ট্রভাষা করার দাবি ওঠে। সাধারণ মানুষ প্রথমে এই আন্দোলন থেকে একটু দূরে ছিল। কিন্তু একুশে ফেব্রুয়ারি তারিখে পুলিশের নৃশংস গুলিবর্ষণ এবং হত্যাকাণ্ডের পর তারাও এই আন্দোলনে সমর্থন দিতে এগিয়ে আসে।যতদূর মনে পড়ে, এই বক্তব্যের একটা ধারালো জবাব দিয়েছিলেন মুনীর চৌধুরী (একাত্তরের শহীদ)। তিনি সেদিনের আড্ডায় উপস্থিত ছিলেন এবং ভাষা আন্দোলনের গণকেন্দ্রিক চরিত্র ব্যাখ্যা করেছিলেন। তিনি বলেছিলেন, পাকিস্তান প্রতিষ্ঠার পর খুলনায় লবণ দুর্ভিক্ষ, পাটের দাম কমে যাওয়ায় পাটচাষীদের নাভিশ্বাস, জিনিসপত্রের লাগামহীন দাম বৃদ্ধি ইত্যাদি সাধারণ মানুষের নিত্যদিনের সমস্যা নিয়ে তো আন্দোলন হতে পারত, আন্দোলনের জন্য বিরোধী দলের নেতারা ডাকও দিয়েছিলেন। আন্দোলন হয়নি।একুশে ফেব্রুয়ারির গুলিবর্ষণ ও হত্যাকাণ্ডের জন্য যদি আন্দোলন হয়ে থাকে, তাহলে রাজশাহী জেলে গুলি চালিয়ে অসংখ্য রাজবন্দি হত্যার খবর ছড়িয়ে পড়ার পর সাধারণ মানুষ আন্দোলনে নামেনি কেন? সুতরাং ভাষা আন্দোলনের এমন একটা আবেদন ছিল, যা একজন নিরক্ষর মানুষকেও জাগ্রত করেছে। আর ভাষা তো কেবল অক্ষরের সমষ্টি নয়; অক্ষর চেনে না এমন মানুষের মুখের ভাষাও। তার মায়ের ভাষাও। মাতৃপ্রেমের মতোই মাতৃভাষা-প্রেম। একজন নিরক্ষর মানুষও এই ভাষাকে তার অস্তিত্বের বর্ম মনে করে। ফলে ভাষা আন্দোলনের এই সর্বজনীনতা। গণমানুষের এমন উদ্বেল অংশ গ্রহণ। এই আন্দোলনে তাই মধ্যবিত্তের শ্রেণী চরিত্র খুঁজতে যাওয়া অর্থহীন।বহু বছর আগে কথাগুলো বলেছিলেন, শহীদ মুনীর চৌধুরী। তার সব কথা ও যুক্তিগুলো এখন আর মনে নেই। এটুকুই মনে আছে তার যুক্তিই সেদিনের ঘরোয়া আড্ডায় প্রায় সবাই মেনে নিয়েছিলেন। আমি ছাত্র হিসেবে ভাষা আন্দোলনে যোগ দিয়েছি, দু’দুবার জেলও খেটেছি। আমারও প্রথমদিকে মনে হতো, ভাষা আন্দোলনের শ্রেণী চরিত্র ছিল সম্ভবত মধ্যবিত্তের। পাকিস্তান প্রতিষ্ঠার পর শিক্ষিত বাঙালি মুসলমান প্রথমেই উপলব্ধি করেছে রাষ্ট্রভাষা হিসেবে উর্দুর একক আধিপত্য রাষ্ট্রব্যবস্থায় তাদের সমান অধিকার লাভের বিরাট অন্তরায়। তাই তারা বিদ্রোহী হয়েছে।তারপরই আমার মনে প্রশ্ন জেগেছে, তাহলে এই আন্দোলনে দলে দলে সাধারণ মানুষ যোগ দিল কেন? এমনকি ঢাকার আধা উর্দুভাষী আদিবাসী মানুষও? ভাষা আন্দোলনে ঢাকার পেয়ারু সর্দার, কাদের সর্দারের অবদানের কথা কে না জানে? বায়ান্নতে গুলিবর্ষণের পর যখন ঢাকা মেডিকেল কলেজ ছাত্রাবাসের সামনে প্রথম শহীদ মিনার তৈরি হয় এবং সেনা ও পুলিশ বাহিনী বারবার তা ভাঙতে থাকে, তখন গ্রেফতার হওয়ার ভয় উপেক্ষা করে শহীদ মিনার তৈরির চুন-সুরকি, ইট-কাঠের জোগান দিয়েছেন পেয়ারু সর্দার। ঢাকা শহরের মহল্লায় মহল্লায় প্রতীকী শহীদ মিনার তৈরি করেছে ঢাকার সাধারণ আমজনতা, আদিবাসী যুবকরা।দেশের কোনো কোনো আন্দোলন নিয়ে কবিরা কবিতা-গান লিখেছেন। কিন্তু ভাষা আন্দোলনের গানের মতো তা এমন ত্বরিত রচিত হয়নি এবং মানুষের গলায় ছড়িয়ে পড়েনি। সুরকার আবদুল লতিফের বিখ্যাত ভাষায় গানের প্রথম কয়েকটি লাইন কী ছিল?‘ওরা আমার মুখের ভাষা কাইড়া নিতে চায়।ওরা কথায় কথায় শিকল পরায় আমার হাতে পায়কইতো যাহা আমার বাবায়কইতো যাহা আমার দাদায়কও দেখি ভাই সেই মুখে কি অন্য কথা শোভা পায়?’লক্ষ্য করার বিষয়, এই গানে বাংলাকে শুধু নিজের মুখের ভাষা নয়, বাপ-দাদার ভাষা বলে উল্লেখ করা হয়েছে। বাঙালির মুখে তাই অন্যভাষা শোভা পায় না বলা হয়েছে। এটাই ছিল বাংলাদেশের তখনকার গণমানুষের মনের কথা।অতুল প্রসাদ কি বাংলা ভাষায় কবিতা লিখে রবীন্দ্রনাথ নোবেল প্রাইজ ছিনিয়ে এনেছেন এই কথাটি বলেই তার ভাষা বন্দনা শেষ করেছেন? না; তা করেননি। বলেছেন, এই ভাষাতেই গান গেয়ে মাঝি দাঁড় টানে এবং চাষী ধান বোনে। এই ভাষার অস্তিত্বে হাত দেয়া তাই বাংলার গণমানুষকে তার শিকড় থেকে বিচ্ছিন্ন করার চেষ্টা। তাই নিজেদের অস্তিত্ব রক্ষার তাগিদেই শিক্ষিত অশিক্ষিত এবং নিরক্ষর বাঙালিও এই আন্দোলনে যোগ দিয়েছিল। ভাত-কাপড়ের আন্দোলনেও তারা অতটা ব্যাপকভাবে যোগ দেয়নি।১৯৫২ সালের ফেব্রুয়ারি মাসে আমি একটি ঘটনা অবাক হয়ে দেখেছি। মুসলিম লীগ সরকারের পুলিশ ও প্যারা মিলিশিয়া যখন ঢাকার শহীদ মিনারটি রাতে এসে বারবার ভাঙছে, তখন দিনের বেলা শত শত নর-নারী এসে সমবেত হয়েছে এই ভাঙা শহীদ মিনারের সামনে। মিনার পুনর্নির্মাণের অর্থ সংগ্রহের জন্য একটি সাদা চাদর পেতে রাখা হতো। তাতে মানুষ অকাতরে টাকা-পয়সা ঢালছে। এমনকি খেটে খাওয়া মজুরের স্ত্রী এসে হাতের রূপার বালা খুলে চাদরের ওপর রাখছে। মধ্যবিত্ত ঘরের গৃহিণীরা নয়, এই চাদরে অকাতরে টাকা-পয়সা, গয়নাগাঁটি ঢেলেছে গরিব ঘরের বৌঝিরা বেশি। সেদিনের সেই দৃশ্য এখনও আমার স্মৃতিতে জ্বলজ্বল করছে।পরে আমার ভুল ভেঙেছে। ভাষা আন্দোলন শিক্ষিত মধ্যবিত্ত শ্রেণী তাদের স্বার্থে শুরু করতে পারে কিন্তু এর আবেদন পৌঁছেছিল জনজীবনের একেবারে সর্বনিম্নস্তরে। তাই কোনো শ্রেণী-চরিত্র দ্বারা এই আন্দোলনকে চিহ্নিত করা ঠিক হবে না। সর্বশ্রেণীর বাঙালি এই আন্দোলনের মধ্যে তার অস্তিত্ব ও অধিকার রক্ষার অবস্থান খুঁজে পেয়েছিল। তাই অন্ন বস্ত্রের আন্দোলনের চেয়েও এই আন্দোলনের আবেদন পৌঁছেছিল গণজীবনের গভীর শিকড়ে।এই ভাষা আন্দোলন থেকেই তাই পরবর্তীকালে বাঙালির সাংস্কৃতিক, আর্থ-সামাজিক ও রাজনৈতিক স্বাধিকার আন্দোলনের সূচনা, যা পরে স্বাধীনতার যুদ্ধে পরিণত হয়। যে যুদ্ধে দেশের একজন কৃষকের সন্তানও এক কাঁধে লাঙল এবং আরেক কাঁধে রাইফেল নিয়ে অংশ নিয়েছে। আমাদের স্বাধীনতার যুদ্ধকে যেমন কোনো শ্রেণী চরিত্র দ্বারা চিহ্নিত করা যায় না, তেমনি ভাষা আন্দোলনকেও চিহ্নিত করা যাবে না। চিহ্নিত করা উচিত নয়।লন্ডন, ১৪ ফেব্রুয়ারি রোববার, ২০১৬","['Discourse', 'Politics', 'Culture']",Commentary
49,49,"ভাষার মাসে ভাষা নিয়েই লিখব, এটাই সম্ভবত সব কাগজের সম্পাদকরা আশা করেন। কিন্তু কত আর লিখব এবং কি লিখব- তা নিয়ে যখন ভাবছি, তখন বহু বছর আগের একটা কথা মনে পড়ল। বাংলাদেশ তখনও স্বাধীন হয়নি। তবে স্বাধীনতা আন্দোলনের প্রস্তুতি চলছে চারদিকে। এ সময় প্রয়াত কবি সিকান্দার আবু জাফর পুরনো ঢাকার অভয় দাস লেন থেকে মতিঝিলে তার সমকাল প্রেস ও মাসিক সমকাল পত্রিকা স্থানান্তর করেন। এই মাসিক সমকালের অফিসটিই হয়ে ওঠে তখনকার প্রগতিশীল নবীন ও প্রবীণ বুদ্ধিজীবীদের আড্ডাখানা।আড্ডাটি ছিল অনিয়মিত। বিকালের দিকে অনেকেই আসতেন এই আড্ডায়। কবি শামসুর রাহমান, হাসান হাফিজুর রহমান, বোরহানউদ্দীন খান জাহাঙ্গীর, সাইয়ীদ আতীকুল্লা, দেবদাস চক্রবর্তী এবং আরও অনেকে। মাঝে মাঝে মুনীর চৌধুরী, শওকত ওসমান, মোফাজ্জল হায়দার চৌধুরী প্রমুখ আসতেন। ঘরোয়া আড্ডায় ভাষা, সংস্কৃতি, রাজনীতি নানা বিষয় নিয়ে তর্ক এবং আলোচনা হতো। আমিও মাঝে মাঝে যেতাম এ আড্ডায়।সেটা সম্ভবত ফেব্রুয়ারি মাসই ছিল। হঠাৎ সমকালের (বর্তমানের দৈনিক সমকাল নয়) আড্ডায় প্রশ্ন উঠল, আমাদের ভাষা আন্দোলনটিকে গণআন্দোলন বলা যায় কিনা? নাকি এটি মধ্যবিত্ত শ্রেণীর একটি আন্দোলন? প্রশ্নটা কে তুলেছিলেন এত দীর্ঘকাল পর তা আর মনে নেই। তবে এটুকু মনে আছে, প্রশ্নকর্তার যুক্তি ছিল, ভাষা আন্দোলন তৎকালীন পূর্ব পাকিস্তানের মধ্যবিত্ত শ্রেণীর আন্দোলন। মধ্যবিত্ত শ্রেণীর অগ্রসর অংশ ছাত্র সমাজ এই আন্দোলনের উদ্যোক্তা। তারপর তা শিক্ষিত পেশাজীবী মানুষের মধ্যে ছড়িয়ে পড়েছে। তাদের প্রভাবেই সাধারণ মানুষের একটা বড় অংশও তাতে যোগ দিয়েছে। মুসলিম লীগ সরকার অর্বাচীনের মতো ভাষা আন্দোলনের মিছিলে গুলি না চালালে এই আন্দোলনের দিকে সাধারণ গণমানুষ ঝুঁকত না।এই বক্তব্যটি যিনি উত্থাপন করেছিলেন, তার আরও যুক্তি ছিল, পাকিস্তান প্রতিষ্ঠিত হওয়ার মাত্র এক বছরের মাথায় বাংলা ভাষাকে কেন্দ্র করে আন্দোলন শুরু হওয়ার পেছনে কারণ ছিল কলেজ-বিশ্ববিদ্যালয়ের বাঙালি ছাত্র ও শিক্ষিত মধ্যবিত্তের মনের একটা প্রচণ্ডভীতি। এই ভীতিটা ছিল, উর্দু এককভাবে পাকিস্তানের রাষ্ট্রভাষা হলে সিভিল সার্ভিসের প্রতিযোগিতামূলক পরীক্ষা থেকে চাকরি-বাকরি, ব্যবসা-বাণিজ্য সর্বক্ষেত্রে পশ্চিম পাকিস্তানের উর্দুভাষীদের কাছে তারা হার মানবে। শুধু ভাষার আধিপত্যের জোরেই তারা রাষ্ট্র ব্যবস্থার সব স্তরে প্রাধান্য বিস্তার করবে; পূর্ব পাকিস্তানের বাঙালিরা দ্বিতীয় শ্রেণীর নাগরিকে পরিণত হবে।এই ভীতি থেকেই বাংলা ভাষী ছাত্র সমাজ ভাষা আন্দোলনে এগিয়ে যায়। তাদের সমর্থন জানায়, শিক্ষিত পেশাজীবী ও বুদ্ধিজীবী শ্রেণী। প্রথমে বাংলাকে পূর্ব পাকিস্তানের প্রাদেশিক সরকারি ভাষা এবং পরে সারা পাকিস্তানের অন্যতম রাষ্ট্রভাষা করার দাবি ওঠে। সাধারণ মানুষ প্রথমে এই আন্দোলন থেকে একটু দূরে ছিল। কিন্তু একুশে ফেব্রুয়ারি তারিখে পুলিশের নৃশংস গুলিবর্ষণ এবং হত্যাকাণ্ডের পর তারাও এই আন্দোলনে সমর্থন দিতে এগিয়ে আসে।যতদূর মনে পড়ে, এই বক্তব্যের একটা ধারালো জবাব দিয়েছিলেন মুনীর চৌধুরী (একাত্তরের শহীদ)। তিনি সেদিনের আড্ডায় উপস্থিত ছিলেন এবং ভাষা আন্দোলনের গণকেন্দ্রিক চরিত্র ব্যাখ্যা করেছিলেন। তিনি বলেছিলেন, পাকিস্তান প্রতিষ্ঠার পর খুলনায় লবণ দুর্ভিক্ষ, পাটের দাম কমে যাওয়ায় পাটচাষীদের নাভিশ্বাস, জিনিসপত্রের লাগামহীন দাম বৃদ্ধি ইত্যাদি সাধারণ মানুষের নিত্যদিনের সমস্যা নিয়ে তো আন্দোলন হতে পারত, আন্দোলনের জন্য বিরোধী দলের নেতারা ডাকও দিয়েছিলেন। আন্দোলন হয়নি।একুশে ফেব্রুয়ারির গুলিবর্ষণ ও হত্যাকাণ্ডের জন্য যদি আন্দোলন হয়ে থাকে, তাহলে রাজশাহী জেলে গুলি চালিয়ে অসংখ্য রাজবন্দি হত্যার খবর ছড়িয়ে পড়ার পর সাধারণ মানুষ আন্দোলনে নামেনি কেন? সুতরাং ভাষা আন্দোলনের এমন একটা আবেদন ছিল, যা একজন নিরক্ষর মানুষকেও জাগ্রত করেছে। আর ভাষা তো কেবল অক্ষরের সমষ্টি নয়; অক্ষর চেনে না এমন মানুষের মুখের ভাষাও। তার মায়ের ভাষাও। মাতৃপ্রেমের মতোই মাতৃভাষা-প্রেম। একজন নিরক্ষর মানুষও এই ভাষাকে তার অস্তিত্বের বর্ম মনে করে। ফলে ভাষা আন্দোলনের এই সর্বজনীনতা। গণমানুষের এমন উদ্বেল অংশ গ্রহণ। এই আন্দোলনে তাই মধ্যবিত্তের শ্রেণী চরিত্র খুঁজতে যাওয়া অর্থহীন।বহু বছর আগে কথাগুলো বলেছিলেন, শহীদ মুনীর চৌধুরী। তার সব কথা ও যুক্তিগুলো এখন আর মনে নেই। এটুকুই মনে আছে তার যুক্তিই সেদিনের ঘরোয়া আড্ডায় প্রায় সবাই মেনে নিয়েছিলেন। আমি ছাত্র হিসেবে ভাষা আন্দোলনে যোগ দিয়েছি, দু’দুবার জেলও খেটেছি। আমারও প্রথমদিকে মনে হতো, ভাষা আন্দোলনের শ্রেণী চরিত্র ছিল সম্ভবত মধ্যবিত্তের। পাকিস্তান প্রতিষ্ঠার পর শিক্ষিত বাঙালি মুসলমান প্রথমেই উপলব্ধি করেছে রাষ্ট্রভাষা হিসেবে উর্দুর একক আধিপত্য রাষ্ট্রব্যবস্থায় তাদের সমান অধিকার লাভের বিরাট অন্তরায়। তাই তারা বিদ্রোহী হয়েছে।তারপরই আমার মনে প্রশ্ন জেগেছে, তাহলে এই আন্দোলনে দলে দলে সাধারণ মানুষ যোগ দিল কেন? এমনকি ঢাকার আধা উর্দুভাষী আদিবাসী মানুষও? ভাষা আন্দোলনে ঢাকার পেয়ারু সর্দার, কাদের সর্দারের অবদানের কথা কে না জানে? বায়ান্নতে গুলিবর্ষণের পর যখন ঢাকা মেডিকেল কলেজ ছাত্রাবাসের সামনে প্রথম শহীদ মিনার তৈরি হয় এবং সেনা ও পুলিশ বাহিনী বারবার তা ভাঙতে থাকে, তখন গ্রেফতার হওয়ার ভয় উপেক্ষা করে শহীদ মিনার তৈরির চুন-সুরকি, ইট-কাঠের জোগান দিয়েছেন পেয়ারু সর্দার। ঢাকা শহরের মহল্লায় মহল্লায় প্রতীকী শহীদ মিনার তৈরি করেছে ঢাকার সাধারণ আমজনতা, আদিবাসী যুবকরা।দেশের কোনো কোনো আন্দোলন নিয়ে কবিরা কবিতা-গান লিখেছেন। কিন্তু ভাষা আন্দোলনের গানের মতো তা এমন ত্বরিত রচিত হয়নি এবং মানুষের গলায় ছড়িয়ে পড়েনি। সুরকার আবদুল লতিফের বিখ্যাত ভাষায় গানের প্রথম কয়েকটি লাইন কী ছিল?‘ওরা আমার মুখের ভাষা কাইড়া নিতে চায়।ওরা কথায় কথায় শিকল পরায় আমার হাতে পায়কইতো যাহা আমার বাবায়কইতো যাহা আমার দাদায়কও দেখি ভাই সেই মুখে কি অন্য কথা শোভা পায়?’ লক্ষ্য করার বিষয়, এই গানে বাংলাকে শুধু নিজের মুখের ভাষা নয়, বাপ-দাদার ভাষা বলে উল্লেখ করা হয়েছে। বাঙালির মুখে তাই অন্যভাষা শোভা পায় না বলা হয়েছে। এটাই ছিল বাংলাদেশের তখনকার গণমানুষের মনের কথা।অতুল প্রসাদ কি বাংলা ভাষায় কবিতা লিখে রবীন্দ্রনাথ নোবেল প্রাইজ ছিনিয়ে এনেছেন এই কথাটি বলেই তার ভাষা বন্দনা শেষ করেছেন? না; তা করেননি। বলেছেন, এই ভাষাতেই গান গেয়ে মাঝি দাঁড় টানে এবং চাষী ধান বোনে। এই ভাষার অস্তিত্বে হাত দেয়া তাই বাংলার গণমানুষকে তার শিকড় থেকে বিচ্ছিন্ন করার চেষ্টা। তাই নিজেদের অস্তিত্ব রক্ষার তাগিদেই শিক্ষিত অশিক্ষিত এবং নিরক্ষর বাঙালিও এই আন্দোলনে যোগ দিয়েছিল। ভাত-কাপড়ের আন্দোলনেও তারা অতটা ব্যাপকভাবে যোগ দেয়নি।১৯৫২ সালের ফেব্রুয়ারি মাসে আমি একটি ঘটনা অবাক হয়ে দেখেছি। মুসলিম লীগ সরকারের পুলিশ ও প্যারা মিলিশিয়া যখন ঢাকার শহীদ মিনারটি রাতে এসে বারবার ভাঙছে, তখন দিনের বেলা শত শত নর-নারী এসে সমবেত হয়েছে এই ভাঙা শহীদ মিনারের সামনে। মিনার পুনর্নির্মাণের অর্থ সংগ্রহের জন্য একটি সাদা চাদর পেতে রাখা হতো। তাতে মানুষ অকাতরে টাকা-পয়সা ঢালছে। এমনকি খেটে খাওয়া মজুরের স্ত্রী এসে হাতের রূপার বালা খুলে চাদরের ওপর রাখছে। মধ্যবিত্ত ঘরের গৃহিণীরা নয়, এই চাদরে অকাতরে টাকা-পয়সা, গয়নাগাঁটি ঢেলেছে গরিব ঘরের বৌঝিরা বেশি। সেদিনের সেই দৃশ্য এখনও আমার স্মৃতিতে জ্বলজ্বল করছে।পরে আমার ভুল ভেঙেছে। ভাষা আন্দোলন শিক্ষিত মধ্যবিত্ত শ্রেণী তাদের স্বার্থে শুরু করতে পারে কিন্তু এর আবেদন পৌঁছেছিল জনজীবনের একেবারে সর্বনিম্নস্তরে। তাই কোনো শ্রেণী-চরিত্র দ্বারা এই আন্দোলনকে চিহ্নিত করা ঠিক হবে না। সর্বশ্রেণীর বাঙালি এই আন্দোলনের মধ্যে তার অস্তিত্ব ও অধিকার রক্ষার অবস্থান খুঁজে পেয়েছিল। তাই অন্ন বস্ত্রের আন্দোলনের চেয়েও এই আন্দোলনের আবেদন পৌঁছেছিল গণজীবনের গভীর শিকড়ে।এই ভাষা আন্দোলন থেকেই তাই পরবর্তীকালে বাঙালির সাংস্কৃতিক, আর্থ-সামাজিক ও রাজনৈতিক স্বাধিকার আন্দোলনের সূচনা, যা পরে স্বাধীনতার যুদ্ধে পরিণত হয়। যে যুদ্ধে দেশের একজন কৃষকের সন্তানও এক কাঁধে লাঙল এবং আরেক কাঁধে রাইফেল নিয়ে অংশ নিয়েছে। আমাদের স্বাধীনতার যুদ্ধকে যেমন কোনো শ্রেণী চরিত্র দ্বারা চিহ্নিত করা যায় না, তেমনি ভাষা আন্দোলনকেও চিহ্নিত করা যাবে না। চিহ্নিত করা উচিত নয়।লন্ডন, ১৪ ফেব্রুয়ারি রোববার, ২০১৬","['Discourse', 'Politics', 'Culture']",Commentary
50,50,"মিয়ানমারে রাখাইন রাজ্যে এখনও আগুন জ্বলছে। শুক্রবারও রোহিঙ্গাদের গ্রামে আগুন দিয়েছে দেশটির সেনা সদস্যরা। কমপক্ষে দুটি গ্রাম থেকে আগুনের লেলিহান শিখা এবং ধোঁয়ার কুণ্ডলী দেখা গেছে। এমন পরিস্থিতিতে এদিন কক্সবাজারের টেকনাফে ঢল নেমেছিল নিপীড়িত রোহিঙ্গাদের। নাফ নদী পাড়ি দিয়ে শাহপরীর দ্বীপসহ পাঁচটি সীমান্ত এলাকা দিয়ে প্রায় সারা দিনই দলে দলে বাংলাদেশে ঢুকেছেন তারা। এদিকে মিয়ানমার সেনাবাহিনী পরিকল্পিতভাবে রোহিঙ্গা মুসলিমদের ঘরবাড়িতে আগুন দিয়ে গ্রামের পর গ্রাম বিরানভূমিতে পরিণত করেছে বলে ‘অকাট্য প্রমাণ’ পেয়েছে অ্যামনেস্টি ইন্টারন্যাশনাল। একে ‘স্কর্চড আর্থ’ (পোড়ামাটি) কৌশল বলে মন্তব্য করেছে সংস্থাটি। স্যাটেলাইট ছবির ভিত্তিতে অ্যামনেস্টি বলছে, মিয়ানমারে নিরাপত্তা বাহিনী জাতিগত নিধন চালাচ্ছে- যা মানবতাবিরোধী অপরাধ।শুক্রবার ব্যাংককে এক অনুষ্ঠানে অ্যামনেস্টি এসব মন্তব্য করেছে বলে জানায় এএফপি। লন্ডনভিত্তিক মানবাধিকার সংস্থাটি জানায়, নতুন করে তারা যেসব স্যাটেলাইট ছবি পেয়েছে, তাতে দেখা যাচ্ছে রাখাইনের অন্তত ২৬টি গ্রামে অগ্নিসংযোগ করা হয়েছে। যেসব স্থানে এক সময় ঘরবাড়ি ছিল সেগুলোতে ধূসর ভস্ম দেখা যাচ্ছে।অ্যামনেস্টি বলেছে, স্যাটেলাইটে ফায়ার সেন্সর বসিয়ে তারা দেখতে পেয়েছে ২৫ আগস্ট থেকে উত্তর রাখাইনে ৮০ বার বড় ধরনের অগ্নিকাণ্ড দেখা গেছে। সেদিন থেকেই সেনাবাহিনীর ‘ক্লিয়ারেন্স অপারেশন্স’ শুরু হয়।অ্যামনেস্টির গবেষক ওলফ ব্লোমভিস্ট বলেন, ‘রাখাইন জ্বলছে। মিয়ানমারের নিরাপত্তা বাহিনী জাতিগত নির্মূল অভিযান চালাচ্ছে।’প্রত্যক্ষদর্শীদের বরাত দিয়ে অ্যামনেস্টি জানায়, নিরাপত্তা বাহিনী ও উগ্র জনতা পেট্রল কিংবা কাঁধেচালিত রকেট লঞ্চার ব্যবহার করে বাড়িতে আগুন দেয়। এরপর তারা পালিয়ে যায়। অনেক এলাকায় রোহিঙ্গাদের পাশাপাশি অন্য ধর্মের লোকেরা বাস করলেও বেছে বেছে শুধু রোহিঙ্গাদের বাড়িতেই আগুন দেয়া হয়েছে।ব্লোমভিস্ট বলেন, ‘যে কোনো মূল্যে রোহিঙ্গাদের তাদের দেশ থেকে উচ্ছেদ করার মতলব থেকেই নিরাপত্তা বাহিনী এসব করছে বলে উপসংহারে পৌঁছানো কঠিন নয়।’স্যাটেলাইট থেকে তোলা ছবিগুলো প্রকাশ করে অ্যামনেস্টির পক্ষ থেকে বলা হয়, গত তিন সপ্তাহ ধরে সেখানে ‘খুবই পরিকল্পিতভাবে একটি নির্দিষ্ট ছকে গ্রামের পর গ্রাম পুড়িয়ে দেয়ার’ ছবি এখানে ওঠে এসেছে। অ্যামনেস্টির ক্রাইসিস রেসপন্স ডিরেক্টর তিরানা হাসান বলেন, ‘মিয়ানমার সেনাবাহিনী রোহিঙ্গা জনগোষ্ঠীকে দেশ থেকে বিতাড়নের লক্ষ্য নিয়েই যে গ্রামগুলোতে আগুন ধরিয়ে দিচ্ছে- এগুলো তার অকাট্য প্রমাণ। এটা জাতিগত নির্মূল অভিযান, এ বিষয়ে সন্দেহের কোনো অবকাশ নেই।’রোহিঙ্গা গ্রামগুলোতে হামলার বর্ণনায় অ্যামনেস্টির পক্ষ থেকে বলা হয়, মিয়ানমারের সেনাবাহিনী এক-একটি গ্রাম প্রথমে ঘিরে ফেলছে, পলায়নরত গ্রামবাসীর ওপর নির্বিচারে গুলি ছুড়ছে এবং তাদের বাড়িঘরে আগুন ধরিয়ে দিচ্ছে। এটা নিশ্চিতভাবেই ‘মানবতার বিরুদ্ধে অপরাধ’। ২৫ আগস্ট রাতে বিদ্রোহী গোষ্ঠী আরাকান রোহিঙ্গা স্যালভেশন আর্মি (আরসা) রাখাইন রাজ্যে এক সঙ্গে ৩০টি পুলিশ পোস্ট ও একটি সেনা ক্যাম্পে হামলা চালায় বলে দাবি মিয়ানমার সরকারের। কথিত হামলায় নিরাপত্তা বাহিনীর সদস্যসহ বেশ কয়েকজন নিহত হওয়ার পর থেকে রাখাইনে সেনা অভিযান চলছে। সেনাবাহিনী কিভাবে গ্রামে ঢুকে নির্বিচারে গুলি চালিয়ে মানুষ মারছে, ঘরের ভেতরে আটকে রেখে কিভাবে পুড়িয়ে মারা হচ্ছে, লুটপাট চালিয়ে কিভাবে গ্রামের পর গ্রাম জ্বালিয়ে দেয়া হচ্ছে, সেই বিবরণ পাওয়া যাচ্ছে প্রতিবেশী বাংলাদেশে পালিয়ে আসা রোহিঙ্গাদের কথায়। মিয়ানমার সরকার দাবি করেছে, আন্তর্জাতিক সম্প্রদায়ের সহানুভূতি পাওয়ার জন্য রোহিঙ্গারা নিজেরাই নিজেদের বাড়িতে আগুন দেয়। তবে মানবাধিকার সংগঠন ও প্রত্যক্ষদর্শী সাংবাদিকরা এ দাবি নাকচ করে দিয়েছেন।পোড়ামাটি নীতি বা ‘স্কর্চড আর্থ’ কি : মিয়ানমারের সেনাবাহিনী দেশটির মুসলিম অধ্যুষিত রাখাইন প্রদেশে রোহিঙ্গাদের নির্মূলের জন্য ‘স্কর্চড আর্থ’ কৌশল অবলম্বন করছে। এ কৌশল অবলম্বনের মাধ্যমে রোহিঙ্গাদের গ্রামগুলো একের পর এক জ্বালিয়ে দেয়া হচ্ছে এবং যারা পালাতে চাইছে তাদের গুলি করে হত্যা করা হচ্ছে। সামরিক পরিভাষায়, স্কর্চড আর্থ নীতি হচ্ছে একটি সামরিক কৌশল।সহজ বাংলায় এটাকে পোড়ামাটি কৌশল বলা হয়। এ কৌশল অনুসারে সেনারা এক স্থান থেকে অন্য স্থানে এগিয়ে যাওয়ার সময় ‘শত্রু’ সেনাদের হত্যার পাশাপাশি সবকিছু পুড়িয়ে দেয়। ‘শত্রু’র পক্ষে ব্যবহার করা সম্ভব এমন স্থাপনা ও অবকাঠামো জ্বালিয়ে দেয়া হয়। যেমন- খাদ্যের উৎস, পানির সরবরাহ, পরিবহন, যোগাযোগ, শিল্প-কারখানা ইত্যাদি।এই কৌশল সেনাবাহিনী ‘শত্রু’ ভূমিতে অথবা নিজেদের নিয়ন্ত্রিত ভূ-খণ্ডেও ব্যবহার করতে পারে। ‘শত্রু’র সম্পদ ধ্বংস করার কৌশলের চেয়ে স্কর্চড আর্থ ভিন্ন।অতীতে রাশিয়ার সেনাবাহিনী এ কৌশল ব্যবহার করেছে বেশ কয়েকবার। মার্কিন গৃহযুদ্ধেও কৌশলটি ব্যবহৃত রয়েছে। দ্বিতীয় বিশ্বযুদ্ধের সময় জার্মান সেনাবাহিনী সোভিয়েত অভিযানে এবং জাপান তার প্রতিবেশী চীনে এ কৌশল ব্যবহার করেছে। ১৯৭১ সালে মুক্তিযুদ্ধের সময় বাংলাদেশে এ কৌশল ব্যবহার করে পাকিস্তানি হানাদার বাহিনী। গত কয়েক দশকের মধ্যে শ্রীলংকা, লিবিয়া ও সিরিয়ার গৃহযুদ্ধেও কৌশলটি ব্যবহার করা হয়েছে।এখনও জ্বলছে রাখাইন : রাখাইনে এখনও আগুন জ্বলছে। বাংলাদেশ সীমান্ত থেকে শুক্রবার রোহিঙ্গা অধ্যুষিত গ্রামে আগুনের শিখা দেখা যায়। বার্তা সংস্থা এপির খবরে বলা হয়েছে, রাখাইনের তামব্রু গ্রাম থেকে ধোঁয়ার কুণ্ডলী দেখা যায়। বাংলাদেশে আশ্রয় নেয়া কয়েকজন বাসিন্দা বলেছেন, কয়েক দিন আগে তারা এদেশে পালিয়ে এসেছেন এবং যেসব ঘরবাড়িতে অগ্নিসংযোগ করা হয়েছে সেগুলো তাদের।এই গ্রামে ৬০০০ রোহিঙ্গা মুসলিমের বাস ছিল। গত তিন সপ্তাহে তারা বাংলাদেশে পালিয়ে এসেছেন। অনেক শরণার্থী বলেছেন, মিয়ানমার সামরিক বাহিনী ও উগ্র বৌদ্ধরা তাদের ঘরবাড়িতে আগুন লাগিয়ে বলে- ‘হয় চলে যা না হয় মর।’ এদিকে যুগান্তরের টেকনাফ প্রতিনিধি নুরুল করিম রাসেল জানান, রাখাইন অঞ্চলে প্রতিদিন কোনো না কোনো রোহিঙ্গা গ্রামে আগুন দিচ্ছে সেনাবাহিনী ও বিজিপি। শুক্রবার শায়রাপাড়া ও রাইম্যাবিল নামে দুটি গ্রামে আগুন দেয় তারা। ফলে সীমান্ত দিয়ে রোহিঙ্গাদের আসা থামছে না।শুক্রবার টেকনাফের শাহপরীর দ্বীপ, নয়াপাড়া, নাইট্যংপাড়া, হোয়াইক্যং ও হ্নীলা সীমান্ত দিয়ে নাফ নদী পাড়ি দিয়ে দলে দলে রোহিঙ্গাদের প্রবেশ ঘটে। এদিন রাখাইনের নোয়াপাড়া, শায়রাপাড়া, ধামনখালী, শোয়াপ্রাং প্রভৃতি এলাকা থেকে রোহিঙ্গারা আসে।বিধ্বস্ত রাখাইনে এখন কারা আছেন : সামরিক অভিযানের মুখে মিয়ানমারের রাখাইন রাজ্যে যে ভয়াবহ মানবিক সংকটের সৃষ্টি হয়েছে তাতে এরই মধ্যে প্রায় চার লাখ শরণার্থী প্রতিবেশী বাংলাদেশে আশ্রয় নিয়েছে। এএফপি জানায়, লাখো রোহিঙ্গা মুসলিমদের পাশাপাশি রাখাইনের প্রায় ৩০ হাজার হিন্দু ও বৌদ্ধ ধর্মাবলম্বীও গৃহহীন হয়েছে। তারা বলছে, রাখাইনের উত্তর দিকের যে এলাকা থেকে উত্তেজনার শুরু, প্রথম থেকেই তা ঘিরে রেখেছে সরকারি বাহিনী।অন্যদিকে বাংলাদেশে পালিয়ে আসা রোহিঙ্গারা বলছে, সেনাবাহিনী ও সংঘবদ্ধ বৌদ্ধরা গ্রামের পর গ্রামে গণহত্যা চালিয়ে সেগুলো মুসলিমশূন্য করার পাশাপাশি গ্রামগুলোকে মাটির সঙ্গে মিশিয়েও দিচ্ছে। কঠোর সেনা অভিযানের মধ্যে লাখো রোহিঙ্গা দেশ থেকে পালিয়ে যাচ্ছে। তাহলে সহিংসতা বিধ্বস্ত রাখাইনে এখন থাকছে কারা? ২০১৫ সালের আদমশুমারি অনুযায়ী, রাখাইনে বাস করা ৩০ লাখ মানুষের মধ্যে ১১ লাখ রোহিঙ্গা মুসলিম। তার মধ্যে সবচেয়ে উত্তরের জেলা মংডুতেই এক-তৃতীয়াংশের বাস বলে মিয়ানমার সরকার জানিয়েছে। গত তিন সপ্তাহে ওই মংডু জেলারই অন্তত ৪০ শতাংশ গ্রাম জনশূন্য হয়ে পড়েছে বলে সরকারের এক মুখপাত্র জানান।গত কয়েক দিনে বাংলাদেশে যত শরণার্থী এসেছে তা মিয়ানমারে থাকা রোহিঙ্গাদের প্রায় অর্ধেক বলে ধারণা করা হচ্ছে। মিয়ানমারের তথ্যবিষয়ক কমিটি বলছে, ৫৯টি গ্রামের প্রায় ৭ হাজার বাড়িঘর পুড়িয়ে দেয়া হয়েছে, যেগুলোর বেশিরভাগই ‘বাঙালিদের’। রোহিঙ্গাদের এই নামেই ডাকে মিয়ানমার কর্তৃৃপক্ষ। বছরের পর বছর বৌদ্ধ অধ্যুষিত দেশটিতে বসবাস করে এলেও রোহিঙ্গাদের নাগরিকত্ব দিতেও অস্বীকৃতি জানিয়ে আসছে তারা।","['International Affairs', 'Discourse', 'Protests']",Commentary
51,51,"বাংলা সাহিত্যের জন্য ২০১৬ অনেক গুণীকে হারানোর বছর। যার মধ্যে রয়েছে নক্ষত্রসম চারজন লেখক। এ বছরের মাঝামাঝি আমরা হারাই ম্যাগসাইসাই পুরস্কার বিজয়ী লেখিকা মহাশ্বেতা দেবীকে। মহাশ্বেতা দেবী ভারতের পদ্মশ্রী, পদ্মবিভূষণ ও বঙ্গবিভূষণে ভূষিত হয়েছিলেন।১৯৭৪ সালে প্রকাশিত তার ‘হাজার চুরাশির মা’ উপন্যাসটির জন্য পাঠক হৃদয়ে ঠাঁই করে নিয়েছিলেন। এ ছাড়া একজন মানবাধিকার আন্দোলনকর্মী হিসেবেও মানুষের কাছে তিনি শ্রদ্ধার পাত্র ছিলেন। মহাশ্বেতা দেবী ভারতের পশ্চিমবঙ্গ, বিহার, মধ্যপ্রদেশ ও ছত্তীশগড় রাজ্যের আদিবাসী উপজাতিগুলোর অধিকার ও ক্ষমতায়নের জন্য কাজ করেছিলেন। ১৪ জানুয়ারি, ১৯২৬ জন্ম নেয়া এ গুণী লেখককে আমরা হারাই ২৮ জুলাই।২৭ সেপ্টেম্বর চলে যান বাংলাদেশের অন্যতম প্রধান কলমযোদ্ধা সব্যসাচী সৈয়দ শামসুল হক। কবিতা, উপন্যাস, নাটক, ছোটগল্প, প্রবন্ধ অনুবাদ তথা সাহিত্যের সব শাখায় সাবলীল পদচারণার জন্যই তাকে বলা হতো সব্যসাচী। তার সময় তো অবশ্যই, বাংলা সাহিত্যের গত ৪০ বছরের ইতিহাসে নিরলসভাবে এরকম লিখে যেতে পারার মতো লেখক খুব বেশি আসেনি। তার ‘বৈশাখে রচিত পঙ্ক্তিমালা’, ‘পরাণের গহীন ভেতর’ কবিতা গ্রন্থ দুটি পাঠকনন্দিত হয়েছে। তার উপন্যাস ‘খেলারাম খেলে যা’ তাকে জনপ্রিয় ঔপন্যাসিকের মর্যাদা এনে দেয়। নাটক ‘নুরুলদীনের সারাজীবন’ ও ‘পায়ের আওয়াজ পাওয়া যায়’ বাংলা নাট্যসাহিত্য বিশেষ সংযোজন।২৭ ডিসেম্বর ১৯৩৫ সালে কুড়িগ্রামে জন্মগ্রহন করা সৈয়দ হকের লেখকজীবন প্রায় ৬২ বছরব্যাপী বিস্তৃত ছিল। মাত্র ২৯ বছর বয়সে পেয়েছিলেন বাংলা একাডেমি সাহিত্য পুরস্কার। এ ছাড়া বাংলা সাহিত্যে সার্বিক অবদানের জন্য ১৯৮৪ সালে বাংলাদেশ সরকার কর্তৃক প্রদত্ত সর্বোচ্চ বেসামরিক সম্মান একুশে পদক এবং ২০০০ খ্রিস্টাব্দে স্বাধীনতা পুরস্কার লাভ করেন।মার্চ মাস বাঙালি জাতির জন্য একটি বিশেষ মাস। এ মাসে একটি জাতির স্বাধীনতা যুদ্ধে বিজয়ের মাস। আমরা হানাদার বাহিনীর কাছ থেকে মুক্তি পেয়েছিলাম এই মাসে। এ মাসেরই ১৪ তারিখে আমাদের ছেড়ে চলে যান ষাটের দশকের শক্তিমান কবি রফিক আজাদ। যিনি আমাদের মহান মুক্তিযুদ্ধে অস্ত্র হাতে যুদ্ধ করেছিলেন। তিনি ১৯৭১ সালে কাদের সিদ্দিকীর নেতৃত্বাধীন কাদেরিয়া বাহিনীর হয়ে মুক্তিযুদ্ধে অংশ নিয়েছিলেন।রফিক আজাদ শুধু ষাটের দশকেরই না, তিনি বাংলা ভাষার অন্যতম প্রধান আধুনিক কবি। তিনি মানুষের জীবনের মধ্য দিয়ে প্রকৃতিকে দেখেছেন। প্রকৃতির অপরিহার্যতা তার কবিতায় নানাভাবে উঠে এসেছে। প্রযুক্তির অপব্যবহারে পৃৃথিবী ঝুকির মধ্যে পড়ে যাচ্ছে। ভারসাম্য নষ্ট হচ্ছে। তিনি চুনিয়া নামক একটি গ্রাম ও তার প্রকৃকিকে আধুনীক পৃথিবীর যুদ্ধাস্ত্রের বিরুদ্ধে দাঁড় করিয়েছেন অত্যন্ত শৈল্পিক ভাবে। ১৪ ফেব্রুয়ারি, ১৯৪১ টাঙ্গাইলে জন্ম নেয়া এই কবি ২০১৩ সালে সাহিত্যে একুশে পদক লাভ করেন। এ ছাড়া বাংলা একাডেমিসহ অসংখ্য পুরস্কার ও সম্মাননায় ভূষিত হন। তার কবিতার বই ‘চুনিয়া আমার আর্কেডিয়া’ বাংলা ভাষার কয়েকটি প্রধান আধুনিক কাব্যগ্রন্থগুলোর একটি।আধুনিক প্রজন্মের জনপ্রিয় কবি শহীদ কাদরী। কবিতায় উপমা চিত্রকল্পের ব্যবহারে তিনি ছিলেন তার সময়ের অন্যদের কাছে ঈর্ষনীয়।নাগরিক-জীবন-সম্পর্কিত শব্দ চয়নের মাধ্যমে বাংলা কবিতায় নাগরিকতা ও আধুনিকতাবোধের সূচনা করেছিলেন এ কবি। নাগরিক জীবনের প্রাত্যহিক অভিব্যক্তির অভিজ্ঞতাকে কবিতায় রূপ দিয়েছেন। দেশপ্রেম, অসাম্প্রদায়িকতা ও বিশ্ববোধ এবং প্রকৃতি ও নগর জীবনের অভিব্যক্তি তার কবিতার ভাষা, ভঙ্গি ও বক্তব্যেকে বৈশিষ্ট্যায়িত করেছে। শহর এবং তার সভ্যতার বিকাশকে তিনি ব্যবহার করেছেন তার কাব্যে। তার কবিতায় অনুভূতির গভীরতা, চিন্তার সুক্ষ্মতা ও রূপগত পরিচর্যার পরিচয় সুস্পষ্ট। প্রথম প্রকাশিত কাব্যগ্রন্থ ‘তোমাকে অভিবাদন, প্রিয়তমা’ অসম্ভব জনপ্রিয়তা অর্জন করেছিল। একটি বইয়ের মাধ্যমেই তিনি বাংলাদেশের গুরুত্বপুর্ন লেখকের আসনে উঠে এসেছিলেন।১৯৪২ সালের ১৪ আগস্ট জন্ম নেয়া এ লেখক ১৯৭৩ সালে কবিতায় অবদানের জন্য বাংলা একাডেমি পুরস্কার এবং ২০১১ সালে ভাষা ও সাহিত্য বিভাগে বাংলাদেশের সর্বোচ্চ বেসামরিক পুরস্কার একুশে পদক লাভ করেন। ২৮ আগস্ট তার প্রয়াণের বাংলা ভাষা সাহিত্যাঙ্গনে শোকের ছায়া নেমে আসে।","['Discourse', 'Culture']",Commentary
52,52,"বান্দরবান জেলা শহর এবং জেলার ৭টি উপজেলা সদরে বৃহস্পতিবার সকালে অভিন্ন কর্মসূচির মধ্য দিয়ে মাহা সাংগ্রাইং পেয়ে (সংক্রাব্দ ও বাংলা নববর্ষ বরণ) উপলক্ষে পৃথকভাবে রযালি অনুষ্ঠিত হয়েছে। রযালিতে এলাকাভিত্তিক সামাজিক নেতারা অতিথি ছিলেন এবং শিশু-কিশোরীসহ পাহাড়ি নারীরা অংশ নেন। জেলা শহরের রাজমাঠ থেকে বৈসাবি রযালি শুরু হয়ে শহরের প্রধান প্রধান শহর প্রদক্ষিণ করে। বৈসাবি উৎসব উদযাপন কমিটি আয়োজিত রযালিতে পার্বত্য প্রতিমন্ত্রী বীর বাহাদুর এমপি, পার্বত্য জেলা পরিষদ চেয়ারম্যান ক্যশৈহ্লা, জেলা প্রশাসক দিলীপ কুমার বণিক, পুলিশ সুপার সঞ্জিত কুমার রায় এবং অন্যান্য জনপ্রতিনিধি ও সমাজ নেতারাও অংশ নেন। বুধবার রাতে শহরের বালাঘাটা লিকিছ বেগম উচ্চ বিদ্যালয় প্রাঙ্গণে তনচংগ্যা উপজাতীয় জনগোষ্ঠীর উদ্যোগে অনুষ্ঠিত হয় জাতীয় ঘিলা খেলা প্রতিযোগিতা। পার্বত্য প্রতিমন্ত্রী বীর বাহাদুর এমপি অনুষ্ঠানের উদ্বোধন করেন। ১৬ এপ্রিল পর্যন্ত নানা কর্মসূচি গ্রহণ করা হয়েছে জেলায় মাহাসাংগ্রাইং পেয়ে,বিজু এবং বৈসু পালন উপলক্ষে।এদিকে উৎসবের রঙ লেগেছে রাঙ্গামাটির পাহাড়ে। খুশির জোয়ারে বৃহস্পতিবার উদযাপিত হয়েছে পাহাড়িদের প্রাণের উৎসব বৈসাবির (বৈসুক, সাংগ্রাইং, বিজু) মূলদিবস। পুরনো বছরের যত অপূর্ণতা দূর করে নতুন বছরে তা পূরণসহ শুভ-মঙ্গলের প্রার্থনায় বুধবার সাত-সকালে নদীতে ফুল ভাসানোর মধ্য দিয়ে পাহাড়ে শুরু হয় তিন দিনের বৈসাবি বা বিজু উৎসব।একই সঙ্গে একাট্টা পাহাড়িদের বৈসাবি আর আবহমান বাংলার বৈশাখী উৎসব। এতে মাতোয়ারা রাঙ্গামাটিসহ পাহাড়ের মানুষ। বৃহস্পতিবার উৎসবের মূলদিবসে ঘরে ঘরে চাকমারা মূলবিজু, মারমারা সাংগ্রাইং আক্যা এবং ত্রিপুরারা বৈসুকমা পালন করেছে। এ দিন ঘরে ঘরে নানাবিধ বাহারি আয়োজন ও আপ্যায়ন দিয়ে উৎসবে মেতেছে পাহাড়ি শিশু-কিশোর, তরুণ-তরুণীসহ সব বয়সের নারী-পুরুষ। এতে একাট্টায় মেতেছেন বাঙালিসহ সব জাতিগোষ্ঠীর মানুষ। আর এতে পাহাড়জুড়ে বইয়ে যায় খুশির জোয়ার।রাঙ্গামাটিতে পার্বত্য চট্টগ্রাম আঞ্চলিক পরিষদ চেয়ারম্যান জ্যোতিরিন্দ বোধিপ্রিয় লারমা ওরফে সন্তু লারমা, রাঙ্গামাটির সংসদ সদস্য ঊষাতন তালুকদার, চাকমা সার্কেল চিফ রাজা ব্যারিস্টার দেবাশীষ রায়, সাবেক পার্বত্য প্রতিমন্ত্রী দীপংকর তালুকদার, জেলা পরিষদ চেয়ারম্যান বৃষ কেতু চাকমা নিজ নিজ বাসভবনে সার্বজনীন আপ্যায়নে সর্বস্তরের জনগণের সঙ্গে শুভেচ্ছা ও মতবিনিময় করেছেন।ত্রিপুরাদের বৈসুক, মারমাদের সাংগ্রাইং আর চাকমাদের বিজু’এর আদ্যাক্ষর সাজিয়ে মেলানো হয়েছে বৈসাবি। উৎসবের মূল আকর্ষণ চাকমাদের গেঙখুলি গীতের (লোকজ পালা গান) আসর, বাঁশ নৃত্য, মারমাদের জলকেলি এবং ত্রিপুরাদের গৈড়াইয়া নৃত্য মাতিয়ে তোলে পাহাড়কে।আজ (শুক্রবার) পহেলা বৈশাখ চাকমাদের গোজ্যেপোজ্যে, মারমাদের সাংগ্রাইং আপ্যাইং এবং ত্রিপুরাদের বিসিকাতাল উদযাপনের মধ্য দিয়ে শেষ হচ্ছে তিনদিনের মূল উৎসব। এ দিন পাশাপাশি বাংলা নববর্ষ বরণে উদযাপিত হবে বৈশাখী উৎসব।এ উপলক্ষে রাঙ্গামাটিতে গৃহীত হয়েছে সকালে মঙ্গল শোভাযাত্রা, বৈশাখী সাংস্কৃতিক অনুষ্ঠান, বিকালে ঐতিহ্যবাহী বলিখেলা, দিনব্যাপী বৈশাখী মেলাসহ বর্ণিল অনুষ্ঠানমালা। এছাড়া রাঙ্গামাটিসহ বিভিন্ন স্থানে শনিবার থেকে সপ্তাহব্যাপী আয়োজন করা হয়েছে মারমা সম্প্রদায়ের ঐতিহ্যবাহী সাংগ্রাইং জলোৎসব। রোববার জেলার কাউখালী উপজেলার বেতবুনিয়া উচ্চবিদ্যালয় মাঠে অনুষ্ঠিত হবে সার্বজনীন জলোৎসব।",['Culture'],Straight
53,53,"বান্দরবানের রুমা উপজেলায় নুশৈ মং মারমা (৩৫) নামে এক স্কুলশিক্ষককে পিটিয়ে হত্যা করা হয়েছে।বৃহস্পতিবার সকালে উপজেলার দুর্গম পাইন্দু ইউনিয়নের উজানিপাড়া এলাকা থেকে ওই শিক্ষকের লাশ উদ্ধার করা হয়।নিহত নুশৈ মং মারমা স্থানীয় একটি বেসরকারি স্কুলের শিক্ষক ছিলেন।পাইন্দু ইউপি চেয়ারম্যান উহ্লা মং মারমা বলেন, একই পাড়ার প্রতিবেশীরা পূর্বশক্রতার জের ধরেই স্কুলশিক্ষক নুশৈ মং মারমাকে হত্যা করে থাকতে পারে বলে প্রাথমিকভাবে স্থানীয়রা তথ্য দিয়েছেন।রুমা থানার ওসি শরিফুল ইসলাম জানান, বুধবার সন্ধ্যায় প্রতিপক্ষের পিটুনিতে নিহত স্কুলশিক্ষক নুশৈ মং মারমা।সকালে লাশের সুরতহাল শেষে জেলা সদরের হাসপাতালে মর্গে পাঠানো হয়েছে।এ ঘটনায় মামলা হয়েছে। ঘটনার তদন্ত করা হচ্ছে বলে জানান ওসি।","['Crime', 'Discourse']",Investigative
54,54,"ভ্রাম্যমাণ প্রতিনিধি, উখিয়া (কক্সবাজার)মিয়ানমার থেকে পালিয়ে আসা রোহিঙ্গারা থাকা-খাওয়া নিয়ে সমস্যায় থাকলেও তাদের অনেকেই বিভিন্ন অপারেটরের সিম কিনছেন। আর নিবন্ধন না করে কেনা ওই সিম দিয়ে তারা ওপারে রেখে আসা স্বজনদের সঙ্গে কথা বলছেন। কক্সবাজারের উখিয়া ও টেকনাফে নতুন আসা অনেক রোহিঙ্গা নারী-পুরুষের হাতে দেখা যাচ্ছে মোবাইল ফোন। সংশ্লিষ্টরা বলছেন, বাংলাদেশে আগে থেকে বসবাস করে আসা রোহিঙ্গাদের সাহায্য নিয়ে কোনো ধরনের নিবন্ধন ছাড়াই বিভিন্ন দোকান থেকে সিম কিনে নিচ্ছেন রোহিঙ্গারা। সিম কেনার ক্ষেত্রে জাতীয় পরিচয়পত্রের ফটোকপি দরকার হলেও বিক্রেতারা এর ধার ধারছেন না। উখিয়া ও টেকনাফে ২শ’ থেকে আড়াইশ টাকা দামে সিম বিক্রি করা হচ্ছে। কিছু স্থানে টুল-টেবিল পেতে সিম বিক্রি করা হচ্ছে। অবাধে অনিবন্ধিত সিম বিক্রির বিষয়টিকে উদ্বেগজনক বলে মনে করছেন উখিয়া থানার ওসি আবুল খায়ের।মঙ্গলবার সন্ধ্যায় তিনি যুগান্তরকে বলেন, সাধারণত ক্রেতার জাতীয় পরিচয়পত্র ছাড়া সিম বিক্রি করার সুযোগ নেই। এখন শুনছি জাতীয় পরিচয়পত্র ছাড়াই কেউ কেউ সিম বিক্রি করছে। ভবিষ্যতে এটি আইনশৃঙ্খলা ও নিরাপত্তার জন্য হুমকি হতে পারে। এর বিরুদ্ধে পুলিশ অ্যাকশনে যাবে।রাখাইনের মংডুর হাইনধাইন পাড়া থেকে আফলাতুন (৪৩) নামের এক রোহিঙ্গা নারী ২ ছেলে ৪ মেয়ে নিয়ে বাংলাদেশে পালিয়ে এসেছেন। মংডুর মেরুল্লাপাড়া থেকে ৮ সদস্যের পরিবার নিয়ে এসেছেন নবী হোসেন (৪০)। বুচিদং, নয়াপাড়া থেকে এসেছেন মোহাম্মদ ইলিয়াছ (২০) ও মোহাম্মদ বাসেত (৫০)। মোহাম্মদ শাহ আলম (৪০) পরিবার নিয়ে এসেছেন বুচিদংয়ের তমবাজার থেকে। তারা সবাই উখিয়ার বালুখালী টিভি রিলে টাওয়ার এলাকায় অস্থায়ীভাবে আবাস গেড়েছেন। তাদের সবার হাতেই রয়েছে অনিবন্ধিত মোবাইল সিম। একেকটি সিম ২০০ থেকে আড়াইশ টাকা দিয়ে আগে থেকে বসবাসকারী রোহিঙ্গাদের সাহায্যে কিনেছেন তারা।উখিয়ার বালুখালী পানবাজার এলাকায় দেখা গেছে একটি ছোট্ট দোকানে কয়েকশ মোবাইলে একসঙ্গে চার্জ দেয়া হচ্ছে। একবার চার্জ দেয়ার জন্য নেয়া হচ্ছে ৫ টাকা করে। রোহিঙ্গা সদস্যদেরই দেখা গেছে এই দোকানের সামনে ভিড় করতে।আইয়ুব নামে ১২ বছরের এক শিশু সাহায্যের জন্য এলে তার কাছে এই প্রতিবেদক জানতে চান, মিয়ানমারে তার আর কেউ আছে কিনা। আইয়ুব জানায়, তার চাচা মাহমদ আলমকে সেনারা গুলি করে মেরে ফেলেছে। তার বাবা আবদুল জলিল আছেন মংডুর নচিদংয়ে। তার মা হামিদা সোমবার তার (আইয়ুবের) বাবার সঙ্গে মোবাইল ফোনে যোগাযোগ করেছেন। বাংলাদেশের আসার পর তার মা একটি মোবাইল সিম কিনেছে বলে জানায় আইয়ুব। ","['International Affairs', 'Discourse', 'Government actions']",Commentary
55,55,"খাগড়াছড়ির গুইমারায় অস্ত্র ও বিপুল পরিমাণ গোলাবারুদ উদ্ধার করেছেন যৌথ বাহিনীর সদস্যরা। এ সময় ইউনাইটেড পিপলস ডেমোক্রেটিক ফ্রন্ট-ইউপিডিএফ (প্রসিত খীসা) সন্ত্রাসী এলিন ত্রিপুরাসহ ছয় ইউপিডএফ সন্ত্রাসীকে আটক করা হয়েছে।যৌথ বাহিনী সূত্রে জানা গেছে, ‘এলিন ত্রিপুরার নেতৃত্বে ইউপিডিএফের কর্মীরা গুইমারা উপজেলার দুর্গম চৌধুরীপাড়ার একটি পরিত্যক্ত ঘরে অবস্থান করছে- এমন সংবাদের ভিত্তিতে মঙ্গলবার রাত ২টার দিকে রাতে মাটিরাঙ্গা জোন অধিনায়ক লে. কর্নেল কাজী শামশের উদ্দিনের নেতৃত্বে অভিযান চালায় নিরাপত্তাবাহিনী। এ সময় ঘরে তল্লাশি চালিয়ে দুটি পিস্তল, একটি রাইফেল, একটি দেশীয় এলজি এবং ৪৯ রাউন্ড গুলি উদ্ধার করা হয়। এ সময় তাদের কাছ থেকে সরকারবিরোধী বিভিন্ন পোস্টার, চাঁদা আদায়ের রশিদ ও নগদ ১৯ হাজার ৭৬০ টাকা ও বেশকিছু ধারালো অস্ত্র পাওয়া যায়।এ সময় মাটিরাঙ্গার ব্যাঙমারার এলিন ত্রিপুরা, শান্তিজয় চাকমা, সুমন ত্রিপুরা, সাচিংমং মারমা, অলিন কুমার ত্রিপুরা ও সুমন ত্রিপুরাকে আটক করা হয়। ","['Crime', 'International Affairs', 'Protests']",Investigative
56,56,"বান্দরবানে চাঁদাবাজি মামলায় আঞ্চলিক রাজনৈতিক সংগঠন জনসংহতিসহ সহযোগী সংগঠনের ১৫ নেতাকর্মীর জামিন মঞ্জুর করেছেন আদালত। রোববার দুপুরে জেলা ও দায়রা জজ আদালত জামিন আবেদন মঞ্জুর করেন।জামিন প্রাপ্তরা হলেন- জনসংহতি সমিতির কেন্দ্রীয় সংস্কৃতিকবিষয়ক সম্পাদক জলিমং মারমা, জেলা শাখার সাধারণ সম্পাদক রোয়াংছড়ি উপজেলা চেয়ারম্যান ক্যবামং মারমা, রুমা উপজেলা চেয়ারম্যান অংথোয়াই চিং মারমা, নুয়াপতং ইউনিয়নের চেয়ারম্যান সম্ভু কুমার তঞ্চঙ্গ্যা, জনসংহতি সমিতির জেলা শাখার সহ-সভাপতি চিংহ্লা মং চাক, মৌজা হেডম্যান মংপু মারমা, যুব সমিতির সভাপতি মস্তু মারমা, পাহাড়ি ছাত্র পরিষদের সভাপতি অজিত তঞ্চঙ্গ্যা, পাহাড়ি ছাত্র পরিষদের নেতা উবাচিং মারমা, পাস্মেন বম। ","['Crime', 'Politics']",Straight
57,57,"বিগত আট বছরে (২০০৭-২০১৫) ক্ষুদ্র নৃগোষ্ঠীর ৪৩৪ জন নারী ও কন্যাশিশু শারীরিক ও যৌন নিযার্তনের শিকার হয়েছে। অথচ এখন পর্যন্ত এসব ঘটনার একটিরও সুষ্ঠু বিচার হওয়ার নজির নেই।মঙ্গলবার বাংলাদেশের ‘ক্ষুদ্র নৃতাত্ত্বিক গোষ্ঠীর নারীদের সামগ্রিক পরিস্থিতি ২০১৫’ বিষয়ক প্রতিবেদনে এ তথ্য উঠে এসেছে।রাজধানীর 'ডেইলি স্টার' কার্যালয়ের সেমিনার হলে এ প্রতিবেদনের মোড়ক উন্মোচন করেন এবং প্রতিবেদনের বিভিন্ন দিক নিয়ে আলোচনা করা হয়।দাতাসংস্থা মানুষের জন্য ফাউন্ডেশনের আর্থিক সহায়তায় কাপেং ফাউন্ডেশন ও বাংলাদেশ আদিবাসী নারী নেটওয়ার্ক এই প্রতিবেদন তৈরি করেছে।প্রতিবেদনে বলা হয়েছে, গতবছর ক্ষুদ্র নৃগোষ্ঠীর ওপর ১৪টি ধর্ষণ, ১২টি গণধর্ষণ, ১৬টি ধর্ষণের চেষ্টাসহ ৬৯টি ঘটনা ঘটেছে। ভূমি বিরোধ ও সাম্প্রদায়িক আগ্রাসনের কারণে বেশির ভাগ সহিংসতার ঘটনা ঘটেছে। বেশির ভাগ ক্ষেত্রে বাঙালি পুরুষেরাই এ জন্য দায়ী। তবে ক্ষুদ্র নৃগোষ্ঠীর পুরুষেরাও এসব অপরাধ করেছে।অনুষ্ঠানে প্রতিবেদনটির সারাংশ উপস্থাপন করেন নর্থ সাউথ বিশ্ববিদ্যালয়ের শিক্ষক পার্বতী রায়। তিনি বাংলাদেশ আদিবাসী নারী নেটওয়ার্কের সদস্য।সেমিনারে বলা হয়, সংবিধানে দেশের সকল নাগরিকের জন্য বৈষম্যহীনতা নিশ্চিত করা হলেও ক্ষুদ্র নৃগোষ্ঠীর নারীদের জীবনে তেমন কোনো পরিবর্তন আসেনি। তাদের প্রতি সহিংসতা উদ্বেগজনক হারে বেড়েছে।অনুষ্ঠানে আইন ও সালিশ কেন্দ্রের নির্বাহী সুলতানা কামাল বলেন, 'ঘরে-বাইরে নারী ও কন্যাশিশুদের কোথাও নিরাপত্তা নেই। তারা নির্যাতনের শিকার হচ্ছেন। নারী নীতিতে ক্ষুদ্র নৃগোষ্ঠীর অধিকার, সম্পদ, বিবাহ বিষয়গুলো উপেক্ষিত থেকেই যাচ্ছে।'তিনি বলেন, ক্ষুদ্র নৃগোষ্ঠীর ভাষায় 'ধর্ষণ' শব্দটি ছিল না। অথচ বর্তমানে ক্ষুদ্র নৃগোষ্ঠীর পুরুষও এ ধরনের নির্যাতনের সঙ্গে যুক্ত হচ্ছে। শুধু ক্ষুদ্র জাতিসত্তার সমাজে নয়, পুরো সমাজেই বিচারহীনতার সংস্কৃতি চলছে।এ প্রসঙ্গে সুলতানা কামাল সাংবাদিক দম্পতি সাগর-রুনির হত্যার বিচারের কোনো অগ্রগতি নেই বলেও উল্লেখ করেন।তিনি এই বিচারহীনতার বিরুদ্ধে সার্বিকভাবে সবাইকে কাজ করতে হবে বলেও মন্তব্য করেন।সুলতানা কামাল বলেন, একটি দেশের নির্দিষ্ট কোনো স্থানে কখনও সামিরকতন্ত্র চলতে পারে না। অথচ পার্বত্য চট্টগ্রামে এক প্রকার সামরিকতন্ত্র চলছে।প্রতিবেদনে বলা হয়, গতবছর ৬৯টি নারী নিযার্তনের মধ্যে ৩৮টি পাবর্ত্য চট্টগ্রামে এবং বাকিগুলো ঘটেছে সমতলে। ২০১৪ সালের তুলনায় ক্ষুদ্র নৃগোষ্ঠীর নারী ও শিশুর প্রতি সহিংসতা কমলেও আর্থ-সামাজিক রাজনৈতিক ক্ষেত্রে নারীদের জীবনে তেমন কোনো পরিবর্তন আসেনি।কাপেং ফাউন্ডেশনের নির্বাহী পরিচালক পল্লব চাকমার সভাপতিত্বে অনুষ্ঠানে আরও উপস্থিত ছিলেন- ঢাকা বিশ্ববিদ্যালয়ের অধ্যাপক সাদেকা হালিম, অধ্যাপক ড. উবায়দুল হক, মানুষের জন্য ফাউন্ডেশনের নির্বাহী পরিচালক শাহিন আনাম, নারী উন্নয়ন নেত্রী সুলিকা মারং, জিন্নাত ই ফেরদৌসি প্রমুখ।","['Discourse', 'Health', 'Protests', 'Government actions']",Commentary
58,58,"৫০ লাখ টাকা দিতে রাজি না হওয়ায় চট্টগ্রামের ব্যবসায়ী জালাল উদ্দিন সুলতানকে (৪৬) হত্যা করা হয়েছে। তাকে আটকের পর এই টাকা দাবি করেন ঘাতকরা। টাকা দিতে অস্বীকৃতি জানালে জালালকে মুখে বালিশ চাপা দিয়ে শ্বাসরোধ করে হত্যা করা হয়। এ হত্যাকাণ্ডে জড়িত ছিল চারজন। তারা হলেন, কামাল, লিলু আক্তার, রাশেদসহ চারজন। এর মধ্যে কামাল বালিশ চাপা দেয়। জালাল উদ্দিন হাত-পা নড়াচড়া করলে তা চেপে ধরে লিলু আক্তার (২২) ও রাশেদ (১৯) সহ তিনজন। পরে তারা জালালের মৃত্যু নিশ্চিত করে লাশ বস্তায় ঢুকিয়ে রাতের আঁধারে ফেলে দেয় রাস্তায়। বুধবার লিলু আক্তার ও রাশেদকে গ্রেফতারের পর তারা পুলিশকে চাঞ্চল্যকর এ তথ্য দেন বলে জানিয়েছেন মামলার তদন্ত কর্মকর্তা পুলিশ ব্যুরো অব ইনভেস্টিগেশন (পিবিআই) ইন্সপেক্টর সন্তোষ চাকমা।বুধবার রাশেদকে নগরীর পাঁচলাইশ এবং লিলুকে কর্ণফুলী থানায় তার বাবার বাড়ি থেকে গ্রেফতার করা হয়। বৃহস্পতিবার বিকালে তাদের আদালতে হাজির করা হলে সন্ধ্যায় তারা চট্টগ্রাম মহানগর হাকিম নাজমুল হোসেন চৌধুরীর আদালতে হত্যার দায় স্বীকার করে ১৬৪ ধারায় জবানবন্দি প্রদান করেন। এর আগে সোমবার কর্ণফুলী থানার মৌলভীপাড়ায় শ্বশুরবাড়ি থেকে গ্রেফতার করা হয় লিলু আক্তারের স্বামী কামালকে (৩১)। এ সময় তার কাছ থেকে নিহত জালাল উদ্দিন সুলতানের ব্যবহৃত স্যামসাং মোবাইল ফোন সেট, হাতঘড়ি, মানিব্যগ, এটিএম কার্ডসহ বিভিন্ন জিনিসপত্র উদ্ধার করা হয়। তাকে রিমান্ডে এনে জিজ্ঞাসাবাদ করে পিবিআই। রিমান্ডে তার স্ত্রী লিলু আক্তার এবং তার দূর সম্পর্কের ফুপাত ভাই রাশেদসহ তারা চারজন মিলে ব্যবসায়ী জালালকে খুন করে বলে জানায়। কামালের দেয়া তথ্যে পুলিশ তার স্ত্রী ও ফুফাত ভাইকে গ্রেফতার করে। গ্রেফতার কামালের বাড়ি কুমিল্লা জেলার চৌদ্দগ্রামের ভূঁইয়া বাড়ির কাজীর বাজারে। তার পিতার নাম খোকন হোসেন। কামাল নগরীর ডবলমুরিং থানাধীন পশ্চিম মাদারবাড়ি এলাকার ২ নম্বর গলির একটি বাসায় থাকেন। মামলার তদন্তকারী কর্মকর্তা সন্তোষ চাকমা যুগান্তরকে বলেন, ‘ঘটনার দিন দুপুরে কৌশলের জালালকে নিজের বাসা পশ্চিম মাদারবাড়িতে নিয়ে যায় কামাল। এ সময় জালালকে আটকে তার কাছে ৫০ লাখ টাকা দাবি করা হয়। কিন্তু জালাল টাকা দিতে অস্বীকৃতি জানায়। ",['Crime'],Investigative
59,59,"সিলেটের জৈন্তাপুর থানা হাজতে আসামি নজরুল ইসলাম বাবু মৃত্যুর ঘটনায় আদালতে মামলা দায়ের হয়েছে। মামলায় আসামি করা হয়েছে থানার ওসি, ভিকটিমের স্ত্রীসহ ১১ জনকে। থানা হাজতে মারা যাওয়া বাবুর মা রোকিয়া বেগম বৃহস্পতিবার সিলেটের আমলী আদালত-১ এর বিচারক আতিকুল হায়দারের আদালতে মামলাটি দায়ের করেন। এদিকে এই ঘটনায় ৪ পুলিশ সদস্যের বিরুদ্ধে বিভাগীয় মামলা দায়েরের পর বৃহস্পতিবার সাময়িক বরখাস্ত করা হয়েছে। গত রোববার পুলিশের গঠিত বিভাগীয় তদন্ত কমিটি প্রতিবেদনের সুপারিশের পরিপ্রেক্ষিতে এই ব্যবস্থা নেয়া হয়েছে বলে জেলা পুলিশের মুখপাত্র সুজ্ঞান চাকমা নিশ্চিত করেছেন। বরখাস্তকৃত পুলিশ সদস্যরা হচ্ছেন জৈন্তাপুর থানার সাব ইন্সপেক্টর শফিকুর রহমান, এএসআই জয়নাল আবেদিন, কন্সটেবল আক্কাস আলী ও নান্টু চাকমা। এই চারজনের মধ্যে সাব ইন্সপেক্টর শফিকুর রহমান বাবুকে গ্রেফতার করেছিলেন। ঘটনার রাতে ডিউটি অফিসার ছিলেন এএসআই জয়নাল আবেদিন এবং প্রহরীর দায়িত্বে ছিলেন কন্সস্টেবল আক্কাস আলী ও নান্টু চাকমা। এর আগে থানা হাজতে আসামির মৃত্যুর ঘটনায় ডিউটি অফিসার এসআই জয়নাল ও নিরাপত্তারক্ষী আক্কাস আলীকে ক্লোজ করা হয়েছিল। ","['Crime', 'Government actions']",Investigative
60,60,"মহান বিজয় দিবস উপলক্ষে ‘ট্যুর ডি সিএইচটি’ শীর্ষক পাহাড়ে অনুষ্ঠিত হচ্ছে মাউন্টেইনবাইক প্রতিযোগিতা-২০১৭। যৌথ ব্যবস্থাপনায় দ্বিতীয় বারের মতো এ বাইক প্রতিযোগিতার আয়োজন করেছে পার্বত্য চট্টগ্রামবিষয়ক মন্ত্রণালয়, বাংলাদেশ অ্যাডভেঞ্চার ক্লাব এবং তিন পার্বত্য জেলা পরিষদ। এ উপলক্ষে শনিবার বিকাল ৫টায় রাঙ্গামাটি পার্বত্য জেলা পরিষদের সম্মেলন কক্ষে অনুষ্ঠিত এক সংবাদ সম্মেলনে এসব তথ্য জানানো হয়েছে। সংবাদ সম্মেলনে রাঙ্গামাটি পার্বত্য জেলা পরিষদ চেয়ারম্যান বৃষ কেতু চাকমা, পার্বত্য চট্টগ্রামবিষয়ক মন্ত্রণালয়ের অতিরিক্ত সচিব (উন্নয়ন) কামাল উদ্দিন তালুকদার, বাংলাদেশ অ্যাডভেঞ্চার ক্লাবের সাধারণ সম্পাদক মশিউর খন্দকারসহ জেলা পরিষদের কর্মকর্তা ও সদস্যরা উপস্থিত ছিলেন। এতে জানানো হয়, তিন পার্বত্য জেলাসহ দেশের বিভিন্ন জেলার ৫৩ প্রতিযোগীর অংশগ্রহণে মাউন্টেইনবাইক প্রতিযোগিতা শুরু হয়েছে শনিবার সকাল সাড়ে ৯টায় রাঙ্গামাটির সাজেকের রুউলই পাহাড় থেকে। প্রতিযোগিতার উদ্বোধন করেছেন, পার্বত্য চট্টগ্রামবিষয়ক মন্ত্রণালয়ের সচিব নববিক্রম কিশোর ত্রিপুরা। ","['Sports', 'Culture', 'Government actions']",Straight
61,61,"কক্সবাজার জেলার টেকনাফ ও উখিয়ার বিভিন্ন সীমান্তে বিজিবি, কোস্টগার্ড ও পুলিশি টহল জোরদার করা হলেও রোহিঙ্গা অনুপ্রবেশ ঠেকানো যাচ্ছে না। কক্সবাজারের বিভিন্ন রোহিঙ্গা ক্যাম্পের বাসিন্দা এবং বাংলাদেশের দালালরা সম্মিলিতভাবে রাতের আঁধারে পাহাড়ি ও জঙ্গল এলাকা দিয়ে টাকার বিনিময়ে রোহিঙ্গাদের নিয়ে আসছে। ইতিমধ্যে সহস্রাধিক রোহিঙ্গা টেকনাফের নয়াপাড়া ও উখিয়ার কুতুপালং আনরেজিস্টার্ড শরণার্থী ক্যাম্পে আশ্রয় নিয়েছে। এ ছাড়া সীমান্তের বিভিন্ন জঙ্গল ও পাহাড়ের পাদদেশে আশ্রয় নিয়েছে আরও সহস্রাধিক রোহিঙ্গা। সীমান্ত এলাকার বিভিন্ন নির্ভরযোগ্য সূত্রে এ খবর জানা গেছে। আশ্রয় নেয়া রোহিঙ্গারা নারী ও শিশুদের নিয়ে দুর্বিষহ দিনযাপন করছে। এসব রোহিঙ্গা বাড়িঘর ও সহায়সম্পদ হারিয়ে দিনের পর দিন কষ্ট করে খেয়ে না-খেয়ে বাংলাদেশে এসে পৌঁছলেও অমানবিক জীবনযাপন করছে তারা। এদের মধ্যে যারা বিজিবি, কোস্টগার্ড ও পুলিশের হাতে আটক হচ্ছে তাদের পুশব্যাক করা হচ্ছে।বুধবার ভোর থেকে সারা দিনে অনুপ্রবেশের দায়ে ৪ দালালসহ ১৯৬ জন রোহিঙ্গাকে আটক করার পর তাদের খাবার ও মানবিক সহায়তা দিয়ে রাতেই পুশ ব্যাক করা হয়েছে। এ ছাড়া বিভিন্ন অনিবন্ধিত রোহিঙ্গা ক্যাম্পে অভিযান চালিয়ে পুলিশ প্রায় দেড়শ’ অনুপ্রবেশকারীকে চিহ্নিত করেছে।এদিকে বুধবার কক্সবাজারে বিজিবি (বর্ডার গার্ড বাংলাদেশ) ও বিজিপির (মিয়ানমার বর্ডার গার্ড পুলিশ) মধ্যে অনুষ্ঠিত পতাকা বৈঠকে মিয়ানমার পুলিশের ব্রিগেডিয়ার জেনারেলতু সান লিন দাবি করেছেন, রাখাইন প্রদেশে বিদ্রোহীরা পুলিশ চৌকিতে হামলা চালিয়ে বেশ কয়েকজন পুলিশ সদস্যকে হত্যা ও গোলাবারুদ লুট করার পর ওইসব এলাকায় বিশেষ অভিযান চলছে। ফলে ভীত হয়ে কেউ কেউ এলাকা ছেড়ে পালাচ্ছে। অভিযান শেষ হয়ে গেলে পরিস্থিতি স্বাভাবিক হয়ে আসবে বলে তিনি দাবি করেন। বিজিবি ও বিজিপির আঞ্চলিক কমান্ডার পর্যায়ের সৌজন্য বৈঠকে এমন কথা হয়েছে বলে জানিয়েছেন বিজিবি দক্ষিণ-পূর্বাঞ্চলের (চট্টগ্রাম) কমান্ডার ব্রিগেডিয়ার জেনারেল খন্দকার ফরিদ হাসান।বুধবার দুপুর সাড়ে ১২টা থেকে বিকাল ৪টা পর্যন্ত কক্সবাজার সমুদ্রসৈকতের লাবণী পয়েন্টসংলগ্ন বিজিবির রেস্ট হাউসে এ বৈঠক অনুষ্ঠিত হয়। বৈঠক শেষে প্রেস ব্রিফিংকালে ব্রিগেডিয়ার জেনারেল খন্দকার ফরিদ হাসান বলেন, মিয়ানমারের মংডু এক নম্বর বর্ডার পুলিশের কমান্ডার হিসেবে সম্প্রতি দায়িত্ব নিয়েছেন ব্রিগেডিয়ার জেনারেল তু সান লিন। এরপরই নিয়ম অনুযায়ী তাকে পরিচিত হতে বাংলাদেশ ভ্রমণের আমন্ত্রণ জানানো হয়েছিল। তখনই ২৩ অক্টোবর দিনটি ধার্য করেন মি লিন। এরই মধ্যে তার দায়িত্বপ্রাপ্ত এলাকায় অস্বাভাবিক পরিস্থিতি বিরাজ করছে। এরপরও তিনি পূর্বঘোষিত সময়ে বাংলাদেশ ভ্রমণে এসেছেন। স্পর্শকাতর সীমান্ত পরিস্থিতির সময়ে বৈঠক হওয়ায় গণমাধ্যমসহ সবার মনে ধারণা উদ্ভূত পরিস্থিতির জন্যই হয়তো বৈঠকটি আয়োজন করা হয়েছে। আসলে এটি সম্পূর্ণ সৌজন্য সাক্ষাৎ।ব্রিগেডিয়ার জেনারেল খন্দকার ফরিদ হাসান আরও বলেন, মতমিনিময়ের একপর্যায়ে মিয়ানমারের রাখাইন প্রদেশে সংঘটিত সহিংস ঘটনা ও এ কারণে ভীতসন্ত্রস্ত রোহিঙ্গা নারী-পুরুষের অনুপ্রবেশের চেষ্টার বিষয়ে দৃষ্টিপাত করা হয়। এর জবাবে, মি লিন বলেছেন, ৯ অক্টোবর মিয়ানমারের পুলিশ চৌকিতে বিদ্রোহীদের আক্রমণে কয়েকজন পুলিশ সদস্য নিহত ও গোলাবারুদ লুট হওয়ার জেরে অপরাধী ধরতে বিশেষ অভিযান চালাচ্ছে আইন প্রয়োগকারী সংস্থা। এ কারণে রাখাইন প্রদেশে কিছু বিচ্ছিন্ন ঘটনা ঘটছে। এতে ভীত হয়ে হয়তো কেউ কেউ এলাকা ছেড়ে পালাচ্ছে। তাদের কেউ জোর করে সীমান্ত পার হতে বাধ্য করছে না। সরকারি গোলাবারুদ উদ্ধার ও অপরাধী আটক শেষ হলে রাখাইন প্রদেশে স্বাভাবিক পরিস্থিতি ফিরে আসবে বলে উল্লেখ করেছেন তিনি।টেকনাফ সীমান্তে বিজিবি-কোস্টগার্ড-পুলিশের টহল জোরদার : টেকনাফের বিজিবির ২ ব্যাটালিয়ন অধিনায়ক লে. কর্নেল আবুজার আল জাহিদ জানান, অনুপ্রবেশ রোধে বিজিবির সদস্যরা অত্যন্ত সর্তক রয়েছেন। তারা চেষ্টা করে যাচ্ছেন অনুপ্রবেশ রোধ করার জন্য। তারপরও কতিপয় দালালের সহযোগিতায় কিছু কিছু রোহিঙ্গার অনুপ্রবেশ ঘটেছে। এদিকে রোহিঙ্গা প্রতিরোধ কমিটির সাধারণ সম্পাদক কায়সার পারভেজ চৌধুরী জানান, অনুপ্রবেশকারী রোহিঙ্গারা দেশের আনাচে-কানাচে ছড়িয়ে গেলে সেটা দেশের জন্য বহুমাত্রিক সমস্যা হয়ে দেখা দেবে। মঙ্গলবার বিজিবির উচ্চপর্যায়ের এক বৈঠকে রোহিঙ্গা অনুপ্রবেশ ঠেকাতে নতুন করে অতিরিক্ত ৩ প্লাটুন বিজিবি মোতায়েন করা হয়েছে। তাছাড়া নাফনদীতে বিজিবি কর্মকর্তার নেতৃত্বে ৪টি পেট্রোলিং স্পিড বোড সার্বক্ষণিক টহলে থাকার সিদ্ধান্ত নেয়া হয়েছে। এর আগে অতিরিক্ত আরও ৩ প্লাটুন বিজিবি মোতায়েন করা হয়েছিল।সর্বস্ব হারিয়ে কোনোরকমে বেঁচে আছি : সোমবার তমুব্রুর ঘুমধুম সীমান্তপথে আসা মিয়ানমারের মংডুর জাম্বুনিয়া এলাকার ৬০ বছরের বৃদ্ধ মো. জুবাইর জানান, দশ কিলোমিটার পায়ে হেঁটে সীমান্ত পাড়ি দিয়ে রাতের আঁধারে উখিয়ার কুতুপালং আনরেজিস্টার্ড রোহিঙ্গা ঢাল এলাকার পাহাড়ের পাদদেশে আশ্রয় নিয়েছি। আমার পরিবারের সদস্য সংখ্যা নারী, শিশুসহ ১১ জন। তিনদিন ধরে শুকনো খাবার খেয়ে কোনোরকমে বেঁচে আছি। কি নিয়ে চলব, সন্তান-সন্ততি নিয়ে কিভাবে দিন কাটাব এ চিন্তায় আছি। মিয়ানমারে নিজেদের প্রায় দেড় একর বসতভিটাসহ ধানি জমি ছিল। হালের বলদ ছাড়াও গৃহপালিত হাঁস-মুরগি, ক্ষেতখামার ইত্যাদি ছিল। সব হারিয়ে নিঃস্ব হয়ে কোনোরকমে পালিয়ে এসেছি পরিবার নিয়ে।পূর্বে পালিয়ে আসা বস্তির বাসিন্দা আবু তৈয়ব নামের এক রোহিঙ্গা জানান, সোমবার ভোররাত থেকে যেসব রোহিঙ্গা সপরিবারে এসেছে, তারা বস্তির বিভিন্ন বাড়িঘরে আশ্রয় নিয়েছে। মোহাম্মদ হাসেম (৩০) নামের আরেক অনুপ্রবেশকারী রোহিঙ্গা জানান, তারা মংডু কেয়ারিপাড়া গ্রামের বাসিন্দা। মিয়ানমার সেনা সদস্যরা তাদের বাড়িঘর পুড়িয়ে দেয়ায় ৪০ দিন যাবৎ বিভিন্ন বনজঙ্গলে অবস্থান নেয়ার পর প্রায় ৬ মাইল পাহাড়িপথ অতিক্রম করে উনচিপ্রাং সীমান্ত দিয়ে কুতুপালং বস্তিতে আশ্রয় নিয়েছেন। সীমান্ত পারের বর্ণনা দিতে গিয়ে তিনি বলেন, তারা নৌকা ভাড়া করে নাফনদী পার হয়ে সেখান থেকে গাড়িতে করে কুতুপালং পৌঁছেছে। তার পরিবারের সদস্য সংখ্যা ১০ জন। অনুপ্রবেশের সময় তারা একসঙ্গে ১৫-১৭ পরিবারের শতাধিক রোহিঙ্গা উনচিপ্রাং সীমান্ত দিয়ে এপারে এসেছে। বর্তমানে উখিয়ার কুতুপালং রোহিঙ্গা ঢালে আশ্রয় নিয়েছেন। দুর্বিষহ দিনপাত করছেন। বস্তির বেশকিছু রোহিঙ্গা তাদের শুকনো খাবার খেতে দিয়েছেন। ভাতের দেখা পাননি এক সপ্তাহ ধরে।রোহিঙ্গারা ঢুকছে যেসব সীমান্ত দিয়ে : উখিয়ার বালুখালী, রহমতের বিল, পালংখালী, আনজিমানপাড়া ও তুমব্রু সীমান্ত পয়েন্ট, টেকনাফ সীমান্তের হোয়াইক্যং উলুবনিয়া, লম্বাবিল, কাঞ্জরপাড়া, খারাংখালী, ঝিমংখালী, উনচিপ্রাং, হ্নীলা ইউনিয়নের জাদিমুড়া, নয়াপাড়া, নাথমুড়া পাড়া, গুদামপাড়া, ফুলের ডেইল, হোয়াব্রাং, নাইক্ষংখালী, আনোয়ার প্রজেক্ট দিয়ে রাতের বেলা ও ভোররাতে অনুপ্রবেশের এ ঘটনা ঘটছে। অনুপ্রবেশের পর রোহিঙ্গা নারী-শিশুরা বিভিন্ন আত্মীয়স্বজনের বাড়িতে, লেদা ও কুতুপালং অনিবন্ধিত রোহিঙ্গা ক্যাম্প, নয়াপাড়া শরণার্থী ক্যাম্প ও সীমান্ত এলাকার বিভিন্ন মানুষের বাড়িঘরে আশ্রয় নিচ্ছে।৪ দালালসহ ১৯৬ রোহিঙ্গা আটক : বিজিবি সদস্যরা কক্সবাজারের উখিয়া ও টেকনাফ উপজেলার বিভিন্ন জায়গায় অভিযান চালিয়ে কয়েকটি পয়েন্টে অনুপ্রবেশের সময় ১৯৬ রোহিঙ্গাকে আটক করেছে। অপরদিকে পুলিশ অভিযান চালিয়ে ৪ দালালসহ ১০ জন রোহিঙ্গাকে আটক করেছে। এছাড়া লেদা অনিবন্ধিত রোহিঙ্গা বস্তিতে আশ্রয় নেয়া রোহিঙ্গাদের শনাক্ত করা হচ্ছে। বিজিবি সূত্র জানায়, বুধবার সকালে টেকনাফের জাদিমুড়া সীমান্ত দিয়ে অনুপ্রবেশের সময় ৩টি নৌকায় ৯৪ জন ও আনোয়ার প্রজেক্ট এলাকা থেকে আরও ২২ জনকে আটক করা হয়। আটককৃতদের আনোয়ার প্রজেক্ট এলাকায় রেখে তাদের খাদ্য ও মানবিক সহায়তা প্রদান করে বিজিবি। বুধবার রাতের যে কোনো সময় তাদের মিয়ানমারে ফেরত পাঠানো হবে বলে জানিয়েছে বিজিবি। আটককৃতরা মিয়ানমারের বড় গৌজিবিল, ছোট গৌজিবিল ও রাইম্যাবিল এলাকার বাসিন্দা বলে জানা গেছে। এদের মধ্যে ৫৭ শিশু, ৪৬ নারী ও ১৩ জন পুরুষ রয়েছে। টেকনাফ মডেল থানার অফিসার ইনচার্জ (ওসি) আবদুল মজিদ জানান, পুলিশ রোহিঙ্গা অনুপ্রবেশে সহায়তাকারী দালালদের বিরুদ্ধে অভিযান শুরু করেছে।এছাড়া কোস্টগার্ড স্টাফ অফিসার লে. ডিকসন চৌধুরী জানান, নাফ চ্যানেলে কোস্টগার্ডের সার্বক্ষণিক টহল অব্যাহত রয়েছে।লেদা অনিবন্ধিত রোহিঙ্গা বস্তিতে আশ্রয় নেয়া রোহিঙ্গাদের শনাক্ত করা শুরু হয়েছে। লেদা বস্তির চেয়ারম্যান দুদু মিয়া জানান, প্রশাসনের বিশেষ নির্দেশে লেদা অনিবন্ধিত রোহিঙ্গা বস্তিতে আশ্রয় নেয়া রোহিঙ্গাদের গণনা করা হচ্ছে। বুধবার ডি ব্লকে গণনা করে ১৪৫ জন রোহিঙ্গাকে শনাক্ত করা হয়েছে। লেদা রোহিঙ্গা বস্তিতে ৬টি ব্লক রয়েছে। এখানে হাজারখানেক রোহিঙ্গা থাকতে পারে বলে জানান তিনি।জানা গেছে, বুধবার ভোর ৪টার দিকে উখিয়া উপজেলার পালংখালী ইউনিয়নের ধীমনখালি গ্রাম থেকে ৩৩ জন রোহিঙ্গাসহ সরওয়ার (১৯) নামের এক দালালকে আটক করা হয়। সে একই গ্রামের অলি আহমদের ছেলে। একইদিন সকাল ৬টার দিকে একই ইউনিয়নের আবদুর রহমান কাটা গ্রাম থেকে ২৯ জন রোহিঙ্গাসহ রফিক মৌলভী নামের অপর এক দালালকে আটক করা হয়। তিনি কুতুপালং শরণার্থী ক্যাম্পের নুর মোহম্মদের ছেলে।উখিয়া থানার ওসি আবুল খায়ের জানান, আটকদের বিরুদ্ধে সংশ্লিষ্ট আইনে মামলা দায়ের করে আদালতে পাঠানো হয়েছে। টেকনাফ থানার ওসি আবদুল মজিদ এ তথ্যের সত্যতা নিশ্চিত করেছেন। তিনি জানান, আটকদের বিরুদ্ধে সংশ্লিষ্ট আইনে মামলা দায়ের করে আদালতে পাঠানো হয়েছে।এদিকে টেকনাফে পৃথক অভিযান চালিয়ে দুই দালালসহ ৮ রোহিঙ্গাকে আটক করা হয়েছে। এর মধ্যে বুধবার ভোররাত ৪টার দিকে উপজেলার হোয়াইক্যং ইউনিয়নের জাদিমুড়া গ্রাম থেকে চারজন রোহিঙ্গাসহ এক দালালকে আটক করা হয়। আটক দালাল একই গ্রামের আবদুল মোনাফের ছেলে ওসমান গনি (৩২)। একই দিন সকাল ৬টার দিকে লম্বরিপাড়া গ্রাম থেকে চার রোহিঙ্গাসহ শাহ আলম (২৭) নামের অপর এক দালালকে আটক করা হয়। তিনি একই গ্রামের আবুল শামার ছেলে শাহ আলম (২৭)।পতাকা বৈঠক : বিজিবি প্রতিনিধি দলের প্রধান ব্রিগেডিয়ার জেনারেল খন্দকার ফরিদ হাসান বলেন, নিয়মমতো সৌহার্দ্যপূর্ণ পরিবেশে বৈঠকে বাংলাদেশ-মিয়ানমার সীমান্তে ইয়াবা ও মাদকদ্রব্য চোরাচালান, তথ্য আদান-প্রদান, নিয়মিত সীমান্তে অধিনায়ক পর্যায়ে সৌজন্য সাক্ষাৎ, যৌথ টহল, বর্ডার লিয়াজোঁ অফিস, বন্ধুত্বমূলক খেলাধুলার আয়োজন এবং অন্যান্য দ্বিপাক্ষিক বিষয়ে আলোচনা করা হয়। বৈঠকে উভয়পক্ষ পরস্পরকে সীমান্ত সংশ্লিষ্ট বিষয়ে সর্বাত্মক সহযোগিতা করার ব্যাপারে সম্মত হন। ২ ও ১১ নভেম্বর নাফনদী থেকে ধরে নিয়ে যাওয়া বাংলাদেশের ১২ জেলেকে ফেরত দেয়ার ব্যাপারে অনুরোধ জানালে মিয়ানমার বিজিপি এ কমান্ডার ইতিবাচক সাড়া দিয়ে জানান, অপরাধ বিবেচনা করে তাদের ফেরতরে পদক্ষেপ নেয়া হবে। তাছাড়া মিয়ানমার সীমান্ত এলাকায় এশিয়ান হাইওয়ে নির্মাণ কাজ দ্রুত শেষ করার জন্য বাংলাদেশের পক্ষ থেকে অনুরোধ জানানো হয়।বৈঠকে মিয়ানমার পক্ষে ৩১ সদস্যের নেতৃত্ব দেন মিয়ানমার পুলিশের ব্রিগেডিয়ার জেনারেল তু সান লিন। আর বাংলাদেশের পক্ষে ব্রিগেডিয়ার জেনারেল খন্দকার ফরিদ হাসানের নেতৃত্বে অন্যদের মধ্যে উপস্থিত ছিলেন ব্রিগেডিয়ার জেনারেল সেলিম মাহমুদ চৌধুরী, কর্নেল এম এম আনিসুর রহমান, কর্নেল মো. হাবিবুর রহমান, লে. কর্নেল মো. তৌহিদুল ইসলাম, লে. কর্নেল মো. আনোয়ারুল আযীম, লে. কর্নেল গোলাম মনজুর সিদ্দিকী, লে. কর্নেল ইমরান উল্লাহ সরকার, লে. কর্নেল মো. আবুজার আল জাহিদ, লে. কর্নেল এ আর এম নাসিরউদ্দীন একরাম, মেজর মো. আবদুস সালাম, মেজর মাহবুব সাবের, মেজর মেহেদী হাসান রবিন প্রমুখ।","['International Affairs', 'Protests', 'Government actions', 'Crime']",Investigative
62,62,"রাঙ্গামাটি জেলার নানিয়ারচরে এক সাবেক ইউপি সদস্য অনাদী রঞ্জন চাকমাকে গুলি করে হত্যা করেছে দুর্বৃত্তরা।মঙ্গলবার সকাল ১০টার দিকে নানিয়ারচর উপজেলার তৈচাকমা চিরঞ্জীব দজরপাড়া এলাকায় এ ঘটনা ঘটে।এ ঘটনার জন্য নব্য মুখোশ বাহিনীকে দায়ী করেছে ইউনাইটেড পিপল ডেমোক্রেটিক ফ্রন্টের (ইউপিডিএফ) সমর্থনপুষ্ট সংগঠন ‘নব্য মুখোশ বাহিনী প্রতিবাদ কমিটি।এক বিবৃতিতে ঘটনার তীব্র নিন্দা জানিয়েছেন প্রতিরোধ কমিটির সদস্য সচিব সেন্টু চাকমা। ঘটনার প্রতিবাদে বৃহস্পতিবার রাঙ্গামাটি জেলায় সড়ক ও নৌপথে আধাবেলা অবরোধ কর্মসূচির ডাক দেয়া হয়েছে বলে জানিয়েছেন তিনি।স্থানীয়রা জানান, সকাল ১০টার দিকে নিজ বাড়িতে অনাদী রঞ্জন চাকমা সকালের খাবার খাচ্ছিলেন। তখন অতর্কিত ৬-৭ জনের একদল দুর্বৃত্ত তাকে লক্ষ্য করে গুলি করে চলে যায়। এতে ঘটনাস্থলেই মারা যান অনাদী রঞ্জন চাকমা।পরে খবর পেয়ে ঘটনাস্থল গিয়ে নিহতের লাশ উদ্ধার করে রাঙ্গামাটি জেনারেল হাসপাতাল মর্গে পাঠায় পুলিশ।এ হামলায় আরও এক ব্যক্তি নিখোঁজ রয়েছেন বলে জানান স্থানীয়রা।বিবৃতিতে সেন্টু চাকমা দাবি করে বলেন, নব্য মুখোশ বাহিনীর সন্ত্রাসীরা গত ১৫ নভেম্বর নানিয়ারচর আসার পর থেকে তাদের ভয়ে পালিয়ে বেড়াচ্ছিলেন অনাদী রঞ্জন চাকমা।এদিকে নব্য মুখোশ বাহিনী প্রতিরোধ কমিটির আহ্বায়ক ও ২ নম্বর নানিয়ারচর সদর ইউনিয়নের চেয়ারম্যান জ্যোতি লাল চাকমা এ ঘটনার তীব্র নিন্দা ও প্রতিবাদ জানিয়েছেন।তিনি অবিলম্বে খুনিদের গ্রেফতার ও দৃষ্টান্তমূলক শাস্তির দাবি জানিয়ে বলেন, ‘নব্য মুখোশ বাহিনীর সন্ত্রাসীরা নানিয়ারচরে অবস্থান নেয়ার পর থেকে দিনদুপুরে বিভিন্ন গ্রামে ও থানা সদরে সশস্ত্র মহড়া, অপহরণ, লোকজনকে ভয়ভীতি প্রদর্শন এবং জোরপূর্বক চাঁদা দাবি করছে।অথচ প্রশাসন নীরব রয়েছে। প্রশাসনের এমন ভূমিকায় দুর্বৃত্তরা নিরীহ লোকজন খুন করার সাহস পাচ্ছে।এদিকে অনাদী রঞ্জন চাকমা হত্যার প্রতিবাদে মঙ্গলবার নানিয়ারচরে প্রতিবাদ সমাবেশ এবং রাঙ্গামাটি-খাগড়াছড়ি সড়ক অবরোধ পালন করেছে নব্য মুখোশ বাহিনী প্রতিরোধ কমিটি। এ ছাড়া আগামী বৃহস্পতিবার সকাল-দুপুর রাঙ্গামাটি জেলায় আধাবেলা সড়ক ও নৌপথ অবরোধ কর্মসূচির ডাক দিয়েছে তারা।","['Crime', 'Protests', 'Discourse']",Investigative
63,63,"রাঙ্গামাটির বাজারে প্রচুর পাহাড়ি গরু আসছে, তবে স্থানীয় পশুর হাটে এখনও বেচাকেনা জমেনি। কিন্তু এরই মধ্যে পাইকারি ব্যবসায়ীরা গরু নিয়ে যাচ্ছেন চট্টগ্রাম, ঢাকাসহ বিভিন্ন জেলায়। শনিবার বিকালে শহরের পৌর ট্রাক টার্মিনালে বসানো পশুর হাটে গিয়ে দেখা যায়, এরই মধ্যে বাজারে প্রচুর পাহাড়ি গরু আনা হয়েছে। রিজার্ভ বাজারের শুঁটকি পল্লীতে রোববার থেকে পশুর হাট বসছে বলে জানিয়েছেন স্থানীয় বাজার ব্যবসায়ীরা। জানা যায়, রাঙ্গামাটি শহরে এবার পশুর হাট বসানো হয়েছে কেবল দুটি। পৌরসভা থেকে ইজারা নিয়ে বসানো হয়েছে পৌর ট্রাক টার্মিনালের পশুর হাট এবং জনগণের সুবিধার জন্য নিজেদের উদ্যোগে রিজার্ভ বাজারের শুঁটকি পল্লীতে পশুর হাট বসিয়েছে রিজার্ভ বাজার ব্যবসায়ী কল্যাণ সমিতি।এ বাজার ব্যবসায়ী কল্যাণ সমিতির সাধারণ সম্পাদক ও স্থানীয় পৌর ওয়ার্ড কাউন্সিলর হেলাল উদ্দিন এবং সহ-সভাপতি বিমল বড়–য়া জানান, রিজার্ভ বাজারের কোরবানি পশুর হাটটি ঐতিহ্যবাহী। স্থানীয় জনগণ যাতে সুলভ মূল্যে এবং হাতের নাগালে কোরবানির পশু কিনতে পারেন সেজন্য প্রতি বছর স্থানীয় বাজার ব্যবসায়ী সমিতি নিজেদের উদ্যোগে এ হাটের ব্যবস্থাপনা করে থাকে। বিক্রেতারাও নিজেদের সুবিধা মতো এ হাটে পশু বিক্রি করতে পারেন। এখানে দালালদের কোনো উৎপাতের সুযোগ থাকে না। সরাসরি ক্রেতা ও বিক্রেতারা পশু কেনাবেচা করতে পারেন। রোববার থেকে রিজার্ভ বাজারের শুঁটকি পল্লীর হাটে কোরবানির পশু কেনাবেচা শুরু হয় বলে জানান তারা।শহরের পৌর ট্রাক টার্মিনালের পশুর হাটে গিয়ে দেখা যায়, সেখানে জেলার বিভিন্ন পাহাড়ি এলাকা থেকে প্রচুর পরিমাণে গরু আসতে শুরু করেছে। দু-এক দিনের মধ্যে আরও গরু আসবে। তবে স্থানীয়ভাবে বেচাকেনা জমেনি এখনও। কিছু কিছু ক্রেতা দাম যাচাই করতে আনাগোনা করলেও গরু কিনছেন না। তবে দাম নাগালের বাইরে নয় বলে জানান ক্রেতাদের অনেকে। বিক্রেতা ও ব্যবসায়ীরা জানান, স্থানীয়ভাবে বেচাকেনা জমেনি। রোববার বিকাল পর্যন্ত সব মিলিয়ে ৭-৮টি গরু বিক্রি হয়েছে। তাও সুলভে। তবে পাইকারি ব্যবসায়ীরা গরু কিনে ট্রাকে ভর্তি করে নিয়ে যাচ্ছেন চট্টগ্রাম, ঢাকাসহ জেলার বাইরে।রাঙ্গামাটি সদরের বন্দুকভাঙা হতে আসা মৌসুমি ব্যবসায়ী হিরত কুমার চাকমা ও রবি সিন্ধু চাকমা বলেন, তারা ৫০-৬০টি গরু নিয়ে এসেছেন। কিন্তু বিক্রি নেই। নিজেদের থাকা-খাওয়াসহ গরুর খাবার জোগাতে বাধ্য হয়ে লোকসান দিয়ে তাদের একটি বড় আকারের গরু বিক্রি করতে হয়েছে কেবল ৪৫ হাজার টাকায়। অথচ গরুটি বিক্রির লক্ষ্যমাত্রা ছিল কমপক্ষে ৬০ হাজার টাকা।স্থানীয় ব্যবসায়ী আমির হোসেন বলেন, পাইকারিতে অনেক গরু বিক্রি হচ্ছে। সেগুলো পাইকাররা ট্রাকে ভর্তি করে নিয়ে যাচ্ছেন বাইরে। রোববার প্রায় ২০০-৩০০ গরু চট্টগ্রামে নেয়া হয়েছে। ব্যবসায়ী মো. জাফর বলেন, ওই হাটে রোববার বিকাল পর্যন্ত প্রচুর গরু আনা হয়েছে। আরও গরু আসছে। এগুলো স্থানীয় পাহাড়ি গরু। তিনি ১০০ গরু সংগ্রহ করে এনেছেন বাজারে। তবে একটিও বেচতে পারেননি। দু-এক দিনের মধ্যেই কেনাবেচা জমবে বলে আশা করছেন তিনি। ","['Business & Economy', 'Lifestyle']",Straight
64,64,"গাইবান্ধার গোবিন্দগঞ্জে সাঁওতালদের বাড়িঘরে আগুন ও উচ্ছেদের ঘটনায় বিচার বিভাগীয় তদন্তের নির্দেশ দেয়ায় ন্যায়বিচার পাওয়ার আশা প্রকাশ করেছেন সাঁওতালরা। তাদের দায়ের করা দুটি অভিযোগও এজাহার হিসেবে নিয়ে সমান গুরুত্ব দিয়ে তদন্তের জন্য রংপুরের ডিআইজিকে নির্দেশ দিয়েছেন উচ্চ আদালত। তবে আদেশের কাগজপত্র বৃহস্পতিবার বিকাল পর্যন্ত সংশ্লিষ্ট কর্তৃপক্ষের কাছে পৌঁছেনি। এছাড়া বিচার বিভাগীয় তদন্তের দায়িত্ব দেয়া গাইবান্ধা চিফ জুডিশিয়াল ম্যাজিস্ট্রেট মো. শহীদুল্লাহ আগামী ৭ জানুয়ারি পর্যন্ত ছুটিতে রয়েছেন।এ ব্যাপারে ভূমি উদ্ধার সংগ্রাম কমিটির সহসভাপতি ডা. ফিলিমন বাসকে বলেন, আমাদের দাবি ছিল বিচার বিভাগীয় তদন্ত। উচ্চ আদালত আদেশে সেই নির্দেশনা দিয়েছেন। আমরা চাই গাইবান্ধা চিফ জুডিশিয়াল ম্যাজিস্ট্রেটই যেন এর তদন্ত করেন।অন্যদিকে রংপুরের ডিআইজি খন্দকার গোলাম ফারুক জানান, হাইকোর্টের আদেশের কাগজপত্র তার কাছে এসে পৌঁছেনি (বৃহস্পতিবার বিকাল পর্যন্ত)। বিভিন্ন মিডিয়ার মাধ্যমে আদেশ সম্পর্কে তিনি জেনেছেন। আদেশের কাগজপত্র পেলে নির্দেশনা অনুযায়ী ওই ঘটনার তদন্তের ব্যবস্থা করে রিপোর্ট উচ্চ আদালতের কাছে দাখিল করা হবে।জানা গেছে, সাঁওতালদের ঘরে আগুন দেয়ার ঘটনায় কারা জড়িত, পুলিশের কোনো সদস্য জড়িত কিনা, তা তদন্ত করে ১৫ দিনের মধ্যে প্রতিবেদন দিতে নির্দেশ দিয়েছেন হাইকোর্ট। গাইবান্ধার চিফ জুডিশিয়াল ম্যাজিস্ট্রেটের (সিজেএমের) প্রতি এই নির্দেশ দেয়া হয়েছে। দেশী-বিদেশী মিডিয়ায় পুলিশই আগুন দিচ্ছে বলে প্রকাশিত খবর ও ভিডিও চিত্রের ভিত্তিতে আসকের এক সম্পূরক আবেদনের পরিপ্রেক্ষিতে বুধবার বিচারপতি ওবায়দুল হাসান ও বিচারপতি কৃষ্ণা দেবনাথের সমন্বয়ে গঠিত বেঞ্চ ওই আদেশ দেন।বর্তমানে গাইবান্ধা চিফ জুডিশিয়াল ম্যাজিস্ট্রেট মো. শহীদুল্লাহ ছুটি নিয়ে ভারত ভ্রমণে রয়েছেন। ১৪ ডিসেম্বর থেকে ৭ জানুয়ারি পর্যন্ত তার ছুটি। ভারপ্রাপ্ত চিফ জুডিশিয়াল ম্যাজিস্ট্রেটের দায়িত্ব পালন করছেন অতিরিক্ত চিফ জুডিশিয়াল ম্যাজিস্ট্রেট মো. মইনুল হাসান ইউসুফ। তিনিও বর্তমানে ছুটিতে। আগামী রোববার তিনি আদালতে যোগদান করবেন।এ ব্যাপরে চিফ জুডিশিয়াল ম্যাজিস্ট্রেট আদালতের নাজির মো. রেজাউল করিম সরকার বৃহস্পতিবার বিকালে জানান, উচ্চ আদালতের আদেশ তখন পর্যন্ত তাদের কাছে পৌঁছেনি। তিনি আর কিছু জানাতে অপারগতা প্রকাশ করেন।এদিকে গোবিন্দগঞ্জ থানায় সাঁওতালদের দায়ের করা দুটি অভিযোগ এজাহার হিসেবে গ্রহণ করে সমান গুরুত্ব দিয়ে তদন্ত করে রিপোর্ট দাখিলের জন্য ডিআইজি রংপুরকে আদেশ দেয়া হয়েছে। এর মধ্যে রামপুর গ্রামের মৌলিপাড়ার সমেশ মুরমুর ছেলে স্বপন মুরমু ১৬ নভেম্বর অজ্ঞাত পরিচয় ৬শ’ জনকে আসামি করে একটি মামলা দায়ের করেন। ওই মামলায় ২২ জনকে গ্রেফতার করা হয়। যাদের বেশির ভাগই বিএনপি সমর্থক বলে দলটির স্থানীয় নেতারা দাবি করেছেন। অপরদিকে ২৬ নভেম্বর ক্ষতিগ্রস্ত সাঁওতালদের পক্ষে থোমাস হেমব্রম স্থানীয় সংসদ সদস্য আবুল কালাম আজাদ, সাপমারা ইউনিয়নের চেয়ারম্যান শাকিল আকন্দ বুলবুল, কাটাবাড়ী ইউনিয়নের রফিকুল ইসলাম রফিকসহ ৩৩ জনের নাম উল্লেখ করে অজ্ঞাত পরিচয়সহ ৫শ’-৬শ’ জনের নামে থানায় মামলা দায়ের করেন। কিন্তু তা আজও এজাহার হিসেবে গ্রহণ করা হয়নি।পুলিশ সুপার মো. আশরাফুল ইসলাম জানান, সাহেবগঞ্জ ইক্ষু খামারে ৬ নভেম্বরের ঘটনায় গাইবান্ধা পুলিশ লাইনের রিজার্ভ পুলিশ সদস্য, বিভিন্ন থানা থেকে আসা পুলিশ সদস্যরা দায়িত্ব পালন করেন। এ সময় গাইবান্ধার বিভিন্ন সার্কেলের পুলিশ কর্মকর্তারা তাদের তদারকির দায়িত্বে ছিলেন। তাদের সঙ্গে ছিলেন ৪ জন প্রথম শ্রেণীর ম্যাজিস্ট্রেট। সেখানে আইনশৃংখলা বাহিনী সাঁওতালদের উচ্ছেদ করা বা তাদের সঙ্গে সংঘর্ষে জড়িয়ে পড়ার উদ্দেশ্যে যায়নি। পরিস্থিতির কারণে ওই ঘটনার উদ্ভব হয়।আদিবাসী সাঁওতালদের ভূমি উদ্ধার কমিটির নেতা রাফায়েল হাসদা বলেন, হাইকোর্টের আদেশে আমরা আনন্দিত। আমরা বিশ্বাস করতেই পারি এই তদন্তে আমাদের ওপর যে নির্মম অত্যাচার হয়েছে তা এবার সবার কাছে সঠিকভাবে প্রকাশিত হবে। এ ঘটনায় স্থানীয় সংসদ সদস্য অধ্যক্ষ আবুল কালাম আজাদ, সাপমারা ইউনিয়নের চেয়ারম্যান শাকিল আকন্দ বুলবুল, কাটাবাড়ী ইউপি চেয়ারম্যান রফিকুল ইসলাম রফিক জড়িত ছিলেন।পিলার ভাংচুরের ঘটনায় সাঁওতালদের জড়ানোয় প্রতিবাদ : ইক্ষু খামারের কাঁটাতারের বেড়ার পিলার ভাংচুরের ঘটনায় সাঁওতাল ও বাঙালিদের জড়িয়ে সাধারণ ডায়রি করার প্রতিবাদে বৃহস্পতিবার বিকালে বিক্ষোভ সমাবেশ হয়েছে। এ সময় সাঁওতালরা দোষীদের শাস্তির দাবিতে হাতে ফেস্টুন, লাঠি ও তীর-ধনুক ধারণ করে। বিক্ষোভটি মাদারপুর গির্জার সামনে থেকে বের হয়ে জয়পুর সাঁওতাল পল্লী ঘুরে আবারও মাাদারপুর গির্জার সামনে গিয়ে শেষ হয়। সেখানেই সমাবেশ অনুষ্ঠিত হয়।ভূমি উদ্ধার কমিটির সভাপতি রেজাউল করীম মাস্টারের সভাপতিত্বে প্রতিবাদ সমাবেশে বক্তব্য রাখেন ভুবন মার্ডি, বার্না বাসকো, হাবিবুর রহমান ও রাফায়েল হাসদা। এছাড়া সংহতি জানিয়ে বক্তব্য রাখেন বাংলাদেশ যুব ইউনিয়ন প্রেসিডিয়াম সদস্য প্রতিভা সরকার ববি, কৃষক সমিতির গাইবান্ধা জেলা সহসভাপতি তাজুল ইসলাম প্রমুখ।সাঁওতাল নেতা ভুপেন মারডি বলেন, আমাদের বিরুদ্ধে ষড়যন্ত্র চলছে। এর আগে প্রতিপক্ষের লোকজন আখক্ষেতে আগুন লাগিয়ে আমাদের ফাঁসানোর ষড়যন্ত্র করেছে। একইভাবে সোমবার রাতে মিল কর্তৃপক্ষের কাঁটাতারের বেড়ার ২৬টি পিলার রাতের আঁধারে ভেঙে ফেলা হয়। তাদের উদ্দেশ্য ছিল আমাদের ঘাড়ে দোষ চাপানো।আদিবাসী নারী মনিকা টুডু বলেন, দেশের জনগণ যেখানে আমাদের ওপরে নির্মমতার বিরুদ্ধে সোচ্চার সে সময় আমরা পিলার ভেঙে দোষের ভাগিদার হব এর কোনো যুক্তি থাকতে পারে না। ","['Protests', 'Crime', 'Discourse', 'Government actions']",Investigative
65,65,"আট বছরে (২০০৭-১৫) ক্ষুদ্র নৃগোষ্ঠীর ৪৩৪ জন নারী ও কন্যাশিশু যৌন নির্যাতনের শিকার হয়েছেন। এসব ঘটনার একটিরও বিচার এখন পর্যন্ত সম্পন্ন হয়নি। কাপেং ফাউন্ডেশন ও বাংলাদেশ আদিবাসী নারী নেটওয়ার্কের করা বাংলাদেশের ‘ক্ষুদ্র নৃতাত্ত্বিক গোষ্ঠীর নারীদের সামগ্রিক পরিস্থিতি ২০১৫’ প্রতিবেদনে এ তথ্য উঠে এসেছে।মঙ্গলবার রাজধানীর ‘ডেইলি স্টার’ ভবনে এ প্রতিবেদন প্রকাশ উপলক্ষে একটি আলোচনা সভার আয়োজন করা হয়। কাপেং ফাউন্ডেশনের নির্বাহী পরিচালক পল্লব চাকমার সভাপতিত্বে এতে প্রধান অতিথি হিসেবে উপস্থিত ছিলেন সাবেক তত্ত্বাবধায়ক সরকারের উপদেষ্টা এবং আইন ও সালিশ কেন্দ্রের নির্বাহী পরিচালক অ্যাডভোকেট সুলতানা কামাল। অথিতি হিসেবে উপস্থিত ছিলেন ঢাকা বিশ্ববিদ্যালয়ের অধ্যাপক সাদেকা হালিম, অধ্যাপক ড. উবায়দুল হক, মানুষের জন্য ফাউন্ডেশনের নির্বাহী পরিচালক শাহিন আনাম, নারী উন্নয়ন নেত্রী সুলিকা মারং, জিন্নাত-ই ফেরদৌসি। মূল প্রবন্ধ পাঠ করেন কাপেং ফাউন্ডেশনের মেম্বার পার্বতী রায়।সুলতানা কামাল বলেন, আজ নারী ও কন্যাশিশুরা ঘরে-বাইরে নির্যাতনের শিকার হচ্ছে। নারীনীতিতে ক্ষুদ্র নৃগোষ্ঠীর অধিকার, সম্পদ, বিবাহ বিষয়গুলো উপেক্ষিতই থেকে যাচ্ছে। তিনি বলেন, ক্ষুদ্র নৃগোষ্ঠীর সংস্কৃতিতে ধষর্ণ শব্দটি ছিল না। কিন্তু দিন দিন তারা যে হারে নির্যাতনের শিকার হচ্ছে তাতে তাদের মধ্যে উদ্বেগের সৃষ্টি হচ্ছে। নির্যাতন চরমে উঠছে। ক্ষুদ্র নৃগোষ্ঠীর ভূমি গ্রাস করতে কৌশলে তাদের নারী ও কন্যাশিশুদের ওপর শারীরিক নির্যাতন চাালানো হচ্ছে। দখল করা হচ্ছে তাদের সম্পদ। পার্বত্য চট্টগ্রামে এক প্রকার সামরিকতন্ত্র চলছে উল্লেখ করে সুলতানা কামাল বলেন, সরাসরি কিংবা পরোক্ষভাবে আজও গণতন্ত্রের সামরিকতন্ত্র ভোগ করতে হচ্ছে। প্রতিবেদনে বলা হয়, ২০১৫ সালে ১৪টি ধর্ষণ, ১২টি গণধর্ষণ, ১৬টি ধর্ষণের চেষ্টাসহ ৬৯টি ঘটনা ঘটেছে। যার মধ্যে ৩৮টি পার্বত্য চট্টগ্রামে এবং বাকিগুলো সমতলে সংঘটিত হয়েছে। ২০১৪ সালের তুলনায় ক্ষুদ্র নৃগোষ্ঠীর নারী ও শিশুর প্রতি সহিংসতা কমলেও তাদের জীবনে উল্লেখযোগ্য কোনো পরিবর্তন আসেনি। ","['Discourse', 'Crime', 'Government actions', 'Health']",Investigative
66,66,"বহু বছর পর পার্বত্য চট্টগ্রাম গিয়েছিলাম নিছক ভ্রমণে। যদিও প্রায় আট বছর আগে গিয়েছিলাম তিন জেলা সদর খাগড়াছড়ি, রাঙ্গামাটি ও বান্দরবানে নির্বাচন কমিশনের কাজে। সেটা ছিল ১৯৯২ সালে বান্দরবানে আমার প্রায় তিন বছরের ব্রিগেড তথা রিজিয়ন কমান্ডারের দায়িত্ব ছাড়ার পরের ভ্রমণ। ওই সময়টি ছিল সমগ্র পার্বত্য চট্টগ্রামে নিয়োজিত সামরিক বাহিনী ও বেসামরিক প্রশাসনের জন্য একটি বড় চ্যালেঞ্জ ও ক্রান্তিলগ্ন। সরকারের পরিবর্তন হয়েছিল।এরশাদ সরকারের পতনের পর নতুন সরকার ক্ষমতায় এসেছিল। এর মাত্র কয়েক বছর আগে থেকে পার্বত্য চট্টগ্রামের ইনসারজেন্ট গ্রুপ পিসিজেএসএসের (পার্বত্য চট্টগ্রাম জনসংহতি সমিতি) সঙ্গে কয়েক বছর ধরে যে আলোচনা চলছিল তাতে কোনো অগ্রগতি হয়নি। তবে সংঘর্ষে লিপ্ত শান্তিবাহিনীর একাংশ প্রিতী গ্রুপের আত্মসমর্পণের পর এবং পিসিজেএসএস তথা শান্তিবাহিনীর অন্তর্দ্বন্দ্বের কারণে সংগঠনটির নেতা মানবেন্দ্র লারমার রহস্যজনক হত্যাকাণ্ডের পর শান্তিবাহিনীর সক্ষমতা অনেক কমে আসে। অপরদিকে বিশেষত ত্রিপুরা রাজ্যে প্রায় ৪৫ হাজার মূলত চাকমা শরণার্থীর চাপের কারণে ওই সময়কার রাজ্য সরকারও শরণার্থীদের ফিরিয়ে দেয়ার তাগিদ অনুভব করছিল।এসব ঘটনার প্রেক্ষাপটে ১৯৯০ সালে তিন পার্বত্য চট্টগ্রাম জেলা পরিষদকে স্থানীয় পর্যায়ে অধিকতর স্বায়ত্তশাসনের প্রক্রিয়ায় আনতে আইন পাস করে প্রথম নির্বাচন করা হয়েছিল। সমগ্র পার্বত্য চট্টগ্রামের তেরোটি ছোটবড় উপজাতীয় গোষ্ঠী এবং বাংলা ভাষাভাষী স্থানীয়দের আনুপাতিক হারে সদস্য নির্বাচনের মাধ্যমে গঠিত হয়েছিল তিন পার্বত্য জেলার জেলা পরিষদ, যেগুলোর চেয়ারম্যান পদ সংরক্ষিত রয়েছে শুধু নির্বাচিত উপজাতীয়দের মধ্যে। খাগড়াছড়ি, রাঙ্গামাটি, বান্দরবানে জেলা পরিষদ কার্যকর রয়েছে। তবে প্রথম নির্বাচনের পর বিভিন্ন কারণে এখন পর্যন্ত আর নির্বাচন অনুষ্ঠিত হয়নি।জেলা পরিষদ গঠন ও নির্বাচনের মাধ্যমে পার্বত্য অঞ্চলে নতুন নেতৃত্ব গড়ে উঠেছিল। এটি পিসিজেএসএসের মানবেন্দ্র লারমা-উত্তর নেতাদের ওপর এক ধরনের চাপ সৃষ্টি করেছিল। প্রায় প্রতিনিয়তই আত্মসমর্পণ করছিলেন সদস্যরা। বিশেষ করে বান্দরবান অঞ্চলে, যেখানে তেরোটি উপজাতির অস্তিত্ব রয়েছে। শান্তিবাহিনীর প্রকোপ একেবারেই শূন্যের কোঠায় নেমে আসায় এবং জেলা পরিষদসহ স্থানীয় নেতাদের সহযোগিতায় সম্প্রীতির পরিবেশ তৈরি হয়েছিল। এমনই এক অবস্থায় আমার পার্বত্য চট্টগ্রাম ছেড়ে আসা।বস্তুতপক্ষে প্রায় সব সরকারেরই প্রচেষ্টা ছিল পার্বত্য চট্টগ্রামে শান্তি প্রতিষ্ঠার। এ প্রেক্ষাপটে ১৯৯৭ সালে তৎকালীন আওয়ামী লীগ সরকার পিসিজেএসএসের সঙ্গে ঐতিহাসিক শান্তিচুক্তি সম্পাদন করে। ওই চুক্তি সম্পাদনের পর প্রায় ১৮ বছরে পার্বত্য চট্টগ্রামে যে পরিবর্তন হয়েছে তা চোখে পড়ার মতো। তবে ওই চুক্তির পূর্ণাঙ্গ বাস্তবায়ন নিয়ে এখনও উপজাতীয় নেতৃবৃন্দ ও গোষ্ঠীর মনোকষ্ট রয়েছে। এই চুক্তির পক্ষে-বিপক্ষে এখনও বিতর্ক চলছে। চুক্তিটির সবচেয়ে জটিল বিষয় ভূমি জরিপ এবং মালিকানা নির্ধারণ। এই জটিলতার অন্যতম কারণ পার্বত্য চট্টগ্রামের বাংলাভাষী, বিশেষ করে ১৯৭৫ সালের পর পুনর্বাসিতদের চুক্তির সঙ্গে সংশ্লিষ্ট না করা। ১৯৭৫-৮০ এবং এর পরও যেসব বাংলাভাষী পার্বত্য চট্টগ্রামে বিশেষভাবে পুনর্বাসিত হয়েছিল, তাদের দুই থেকে তিন প্রজন্ম এখন বিশেষ করে খাগড়াছড়ি ও রাঙ্গামাটির বাসিন্দা। শান্তিচুক্তিতে এদের পার্বত্য চট্টগ্রাম থেকে ফিরিয়ে নিয়ে যাওয়ার কথা থাকলেও এত বৃহৎ জনগোষ্ঠীকে কোথায় কী পদ্ধতিতে পুনর্বাসন করা হবে বা যাবে, তার কোনো উল্লেখ যেমন চুক্তিতে নেই, তেমনি সরকারি পর্যায়ে পরিকল্পনাও নেই। আমার মনে হয়েছে, এটি শান্তিচুক্তির অন্যতম জটিল বিষয় হওয়া ছাড়াও বর্তমান প্রেক্ষাপটে বাস্তবতা বিবর্জিত। কয়েক বছর আগে বিষয়টি আমি পিসিজেএসএসের বর্তমান নেতা সন্তু লারমার সঙ্গে অনানুষ্ঠানিক আলোচনায় তুলেছিলাম। মনে হয়েছিল বিষয়টি তিনিও এখন অনুধাবন করেন।প্রধানত এই ইস্যুটিসহ কিছু আইনি জটিলতার কারণে ভূমি সংক্রান্ত এবং আঞ্চলিক পরিষদ গঠনের মাধ্যমে অধিকতর প্রশাসনিক নিয়ন্ত্রণের প্রশ্নে রিট থাকার কারণে এ বিষয়ে অগ্রসর হওয়া যাচ্ছে না। ১৯৭৫ সালের পর যেসব বাংলা ভাষাভাষীকে পুনর্বাসিত করা হয়েছিল, তাদের ওইসব জমিজমা থেকে উচ্ছেদ করার চেষ্টা যেমন আইনি জটিলতার মধ্যে পড়বে, তেমনি নিদারুণ এক সংকট তৈরি হবে, যা কোনো সরকারের পক্ষে সমাধান করা সম্ভব হবে না।পার্বত্য চট্টগ্রামের ভূমি মালিকানা নির্ধারণ করা বাংলাদেশের অন্যান্য অঞ্চলের মতো সহজ নয়। বিশেষ করে পার্বত্য চট্টগ্রামের প্রচলিত রীতিমতে উপজাতীয়দের বেশিরভাগ জমি সার্কেল প্রধান দ্বারা মৌখিকভাবে নির্ধারিত, যে কারণে এসব জমির মালিকদের দেশের প্রচলিত আইনমতে ভূমির মালিকানার দলিলাদি নেই। এ কারণেই সংখ্যাগরিষ্ঠ প্রত্যাগত শরণার্থীরা দাবিকৃত ভূমিতে ফিরতে পারছে না। পার্বত্য চট্টগ্রামের ইতিহাসের যে রক্তাক্ত অধ্যায় শুরু হয়েছিল স্বাধীনতার প্রায় এক বছর পর, তা বেগবান হয় ১৯৭৫-এর পর থেকে। ওই সময়ে সামরিক বাহিনীর তৎপরতা অনেকের কাছে বিতর্কিত হলেও পার্বত্য চট্টগ্রামের সংহতি ও শান্তি প্রক্রিয়ার জন্য সে সময় যা প্রয়োজন ছিল তা করতে হয়েছিল। যেসব দেশ ইনসারজেন্সিতে ভুগছে, সেসব দেশে সামরিক সংশ্লিষ্টতা হয়েছে এবং চলমান রয়েছে বহু বছর ধরে। বিগত ৬০ বছর ভারতের কাশ্মীরে, নাগাল্যান্ডসহ বহু জায়গায় এখনও ইনসারজেন্সির বিরুদ্ধে সামরিক বাহিনীর যে তৎপরতা চলছে, তারই মধ্যে রাজনৈতিক সমাধান খোঁজার প্রচেষ্টা চলছে। পার্বত্য চট্টগ্রামে বিদ্যমান পরিস্থিতির উদ্ভব সামরিক কারণে হয়নি, হয়েছিল রাজনৈতিক প্রেক্ষাপটে, যার সমাধান খুঁজতে হয়েছে রাজনৈতিক দৃষ্টিকোণ থেকে।কোনো দেশেই শুধু সামরিক শক্তি প্রয়োগে ইনসারজেন্সির সমাধান হয়নি বা হওয়ার নজির নেই। ইনসারজেন্সি আত্মকলহে নিষ্প্রভ হয়েছে অথবা আলোচনার টেবিলে এর নিষ্পত্তি হয়েছে। পার্বত্য চট্টগ্রামেও এই একই ফর্মুলা ব্যবহারের কারণে ১৯৯৭ সালের শান্তিচুক্তি সম্পাদিত হয়েছিল।তবে শান্তিচুক্তির কারণে যে কোনো গোষ্ঠী সম্পূর্ণভাবে নিবৃত্ত হয়েছে, এমন উদাহরণও বেশ বিরল। এক পক্ষ শান্তিচুক্তির পক্ষে থাকলেও মতপার্থক্যের কারণে চুক্তির বিরোধিতায় জন্ম নেয় প্রতিপক্ষ। ভারতের উত্তর-পূর্বাঞ্চলীয় রাজ্যগুলোর ক্ষেত্রেও তেমনই দেখা যায়। আসামে নাগাল্যান্ড, মিজোরামে তেমনই হচ্ছে। বিশ্বের অন্যান্য দেশেও এ ধরনের নজির রয়েছে। পার্বত্য চট্টগ্রামও এর বাইরে ছিল না। পিসিজেএসএস শান্তিচুক্তি সম্পাদন করলেও ওই সংগঠনের একাংশ ইউপিডিএফ নাম ধারণ করে চুক্তির প্রতিপক্ষ হয়ে ওঠে। বর্তমানে ইউপিডিএফ পার্বত্য চট্টগ্রামে শক্তি সঞ্চয় করছে এবং ব্যাপক চাঁদাবাজি ও অপহরণের তৎপরতায় লিপ্ত রয়েছে। শুধু তাই নয়, পিসিজেএসএসের সঙ্গে মতপার্থক্য দূর করে পুনরায় সংগ্রামের ডাক দিয়ে তৎপরতা চালাচ্ছে। ইউপিডিএফ শান্তিচুক্তির পূর্ণ বাস্তবায়নের চেয়েও পুরনো দাবির পক্ষে যুক্তি দাঁড় করার চেষ্টায় লিপ্ত। সংগঠিত হওয়ার চেষ্টায় নতুন নেতৃত্ব গঠনেরও পথে রয়েছে ইউপিডিএফ। তাদের লিফলেট আর পোস্টারে ছেয়ে গেছে খাগড়াছড়ি ও রাঙ্গামাটি জেলা। এ সবই চোখে পড়ার মতো।যা হোক, আগেও বলেছি যে, ১৯৯৭ সালের শান্তিচুক্তির ক্ষেত্র তৈরি হয়েছিল আগের সরকারগুলোর সময় হতেই এবং পরিবর্তিত আঞ্চলিক ভূ-রাজনৈতিক প্রেক্ষাপটে। তবে এ চুক্তিকে বাস্তবে রূপ দেয়ার কৃতিত্ব ওই সময়কার আওয়ামী লীগ সরকারের। অবশ্য ওই সময়ে বিএনপি শান্তিচুক্তির সমর্থন না করলেও পরবর্তীকালে অনেকটা এগিয়ে নিয়ে গেলেও ভূমির মালিকানা, যা এখনও মূল সমস্যার বিষয়, নির্ধারণ করার পথ খুঁজে পায়নি। এ নিয়ে সামান্য আলোচনা আগেও করেছি।মূল সমস্যা ছাড়া আরও কিছু সমস্যার সমাধান এখনও হয়নি। উদাহরণস্বরূপ, প্রায় ২১ বিষয় জেলা পরিষদগুলোকে হস্তান্তর করলেও ভূমির ব্যবহারে ছাড়পত্র দেয়ার ক্ষমতা এখনও কার্যকর হচ্ছে না বা করা যাচ্ছে না। পার্বত্য চট্টগ্রামের ভূমি ব্যবহার ও অধিগ্রহণ এখনও প্রচলিত ও অপ্রচলিত তিনটি আইনের আওতায় থাকলেও সরকারের ক্ষমতা থেকেই গেছে।১৯৯০ সালে বিশেষ ব্যবস্থায় ও পার্বত্য চট্টগ্রাম হিল ডিস্ট্রিক্ট অ্যাক্টের আওতায় একমাত্র নির্বাচন অনুষ্ঠিত হয়, যার পর আর কোনো নির্বাচন অনুষ্ঠিত হয়নি, এমনকি শান্তিচুক্তির আওতায় গঠিত হিল কাউন্সিলের নির্বাচন এখনও হয়নি। এসব গুরুত্বপূর্ণ প্রতিষ্ঠান নির্বাচিত প্রতিনিধির অবর্তমানে কার্যকর হচ্ছে না। হিল কাউন্সিলের আইনি জটিলতা থাকলেও হিল ডিস্ট্রিক্ট কাউন্সিলগুলোর নির্বাচন অত্যাবশ্যকীয় সরকার অর্পিত ক্ষমতার সুষ্ঠু ব্যবহারের জন্য।১৯৯৭ সালের শান্তিচুক্তির পর থেকে সমগ্র পার্বত্য চট্টগ্রামে আর্থসামাজিক উন্নয়নের গতি চোখে পড়ার মতো। অবকাঠামোর অভূতপূর্ব উন্নয়নের কারণে এক সময়ের বিচ্ছিন্ন জনপদগুলো যুক্ত হয়েছে মূলধারার সঙ্গে। যার কারণে অর্থনৈতিক কর্মকাণ্ডে স্থানীয়রা যুক্ত হয়েছেন। তবে আরও যুক্ত করার লক্ষ্যে উদ্যোগ গ্রহণ করা প্রয়োজন। সমগ্র অঞ্চলে শিক্ষাব্যবস্থার যথেষ্ট উন্নতি হয়েছে। বিশেষ করে প্রাথমিক শিক্ষা ক্ষেত্রে। মুখরিত শিক্ষাঙ্গন। ছোট ছোট উপজাতীয় শিক্ষার্থীদের পদচারণায় মুখরিত জনপদ।শান্তিচুক্তির কারণে উন্মুক্ত হয়েছে সম্ভাবনাময় পর্যটন শিল্প, যার প্রভাব পড়ছে ওই অঞ্চলের অর্থনীতিতে। তবে আরও উন্নতির প্রয়োজন রয়েছে। প্রয়োজন রয়েছে ছোট ছোট কুটির ও কৃষিভিত্তিক ছোট ও মাঝারি আকারের উদ্যোক্তাদের বিনিয়োগ। এসব প্রয়াসে স্থানীয় উপজাতীয়দের সম্পৃক্ত করার প্রয়োজন রয়েছে। এ ক্ষেত্রে সরকারের বিশেষ নজদারির প্রয়োজন রয়েছে। পার্বত্য চট্টগ্রামে উচ্চশিক্ষার ক্ষেত্র তৈরি হয়েছে, যার কৃতিত্ব বর্তমান সরকারের তাতে কোনো সন্দেহ নেই।পার্বত্য চট্টগ্রামে যে উন্নতির ছোঁয়া প্রতীয়মান, তা শান্তিচুক্তির প্রেক্ষাপটে শান্ত পরিবেশের কারণেই সম্ভব হয়েছে। বজায় থেকেছে এর ধারাবাহিকতা। এত কিছুর পরও কথা থেকে যায়। শান্তিচুক্তির পূর্ণাঙ্গ বাস্তবায়নের ক্ষেত্রে দু’-একটি ধারা আইনি জটিলতায় পড়েছে। তবে মূল সমস্যা ভূমির মালিকানা নির্ধারণ, যা একটি জটিল প্রক্রিয়া। কারণ বাংলা ভাষাভাষীদের প্রায় তিন প্রজন্মের উপস্থিতি এবং জমির মালিকানার দাবিদার জনসংখ্যা।বর্তমানে প্রায় সমানসংখ্যক বাংলা ভাষাভাষীর বাস পার্বত্য চট্টগ্রামে এবং তাদের সিংহভাগ অর্থনৈতিক প্রক্রিয়ার সঙ্গে যুক্ত। এদের অবস্থান এবং ভূমি বিন্যাস সবচেয়ে বড় অন্তরায়, যা কোনো সরকারের পক্ষে এড়িয়ে যাওয়া সম্ভব নয়। কাজেই এ সমস্যার সমাধানে সব পক্ষের সহযোগিতা প্রয়োজন। এই বৃহৎ জনগোষ্ঠীকে পাশ কাটিয়ে কোনো সরকারের পক্ষেই পার্বত্য চট্টগ্রামের শান্তিচুক্তির পূর্ণাঙ্গ বাস্তবায়ন সম্ভব নয়। প্রয়োজন সব পক্ষকে নিয়ে আলোচনার মাধ্যমে সমাধান খোঁজা। আমাদের দেশের এই বিশেষ অঞ্চলের শান্তি ও সৌহার্দ্য বজায় রাখা সরকারসহ দেশের সব সংস্থার কর্তব্য।ব্রিগেডিয়ার জেনারেল এম সাখাওয়াত হোসেন (অব.) : সাবেক নির্বাচন কমিশনার","['Discourse', 'Politics', 'Government actions']",Commentary
67,67,"খাগড়াছড়িতে অপহৃত উপজাতি এক তরুণীকে অপহরণের তিন ঘণ্টার মাথায় উদ্ধার করা হয়েছে। রোববার রাতে ১০টার দিকে খাগড়াছড়ির মাটিরাঙ্গার কামিনী মেম্বারপাড়া এলাকা থেকে তাকে উদ্ধার করা হয়। এ সময় আটক করা হয় ৪ অপহরণকারীকে।জানা যায়, রোববার রাতে আথোই মারমা খাগড়াছড়ি থেকে ওই তরুণী নিজ বাড়ি রামগড়ে ফেরার পথে মাটিরাঙ্গার ১০নং এলাকায় যাত্রীবাহী বাস থেকে নামিয়ে তাকে তুলে নিয়ে যায় চার অপহরণকারী। অপহরণের খবর পেয়ে সেনাবাহিনী ও পুলিশ মাটিরাঙ্গার কামিনী মেম্বারপাড়া এলাকার একটি ঘর থেকে তাকে উদ্ধার করে। এ সময় অপহরণের সঙ্গে জড়িত চার অপহরণকারীকে আটক করেছে যৌথবাহিনী। আটককৃতরা হল নিপন চাকমা, কৃপায়ন ত্রিপুরা, সুনেল চাকমা ও বাবু ত্রিপুরা।ভিকটিম জানায়, চার যুবক আমাকে জোর করে বাস থেকে নামিয়ে একটি ত্রিপুরা পাড়ার দিকে নিয়ে যায়। তারা আমাকে একটি বাড়িতে আটকে রাখে। ","['Crime', 'Protests']",Investigative
68,68,"মিয়ানমারের রাখাইনে বর্বর নিপীড়নের শিকার হয়ে বাংলাদেশে আশ্রয় নিয়েছে ৬ লাখের বেশি রোহিঙ্গা। এদের অনেকে ভয়াবহ নির্যাতন সয়েছেন। রোহিঙ্গাদের ওপর জাতিগত নিধন ও গণহত্যা চলছে বলে মানবাধিকার সংগঠনগুলো মন্তব্য করেছে। বার্তা সংস্থা রয়টার্স শুক্রবার গুরুতর আহত অনেকের ছবি প্রকাশ করেছে ।রকেট হামলায় ক্ষতবিক্ষত হিরন আর আক্তারমোহাম্মদ হিরন ও মোহাম্মদ আক্তার নামের দুই ভাইয়ের শরীর পুড়িয়ে দেয়া হয়েছে। হিরনের বয়স ছয় বছর আর আক্তারের চার বছর। তাদের দুজনের হাতই পুড়ে গেছে। তাদের চাচা মোহাম্মদ ইউনুস বলেছেন, মিয়ানমার সেনাদের রকেট হামলায় ওদের আরও দুুই ভাইবোন মারা গেছে। তাদের একজনের বয়স ছিল সাত বছর আর আরেকজনের ১০ মাস। তারা এখন বাস করছেন কক্সবাজারের কুতুপালং আশ্রয় কেন্দ্রে। তিনদিন হেঁটে তারা বাংলাদেশে পৌঁছেছে।আনোয়ারার শরীরে লেলিহান শিখাআনোয়ারা বেগম জানান, একদিন তার ঘুম ভেঙে যায় আগুনের লেলিহান শিখার তাপে। তার বাড়ি মংডুর শহরতলিতে। তিনি জেগে দেখেন তাদের ঘরের ছাদ জ্বলছে। তিনি তাড়াহুড়ো করে বের হওয়ার চেষ্টা করেন। কিন্তু তার মাথায় ভেঙে পড়ে ছাদ। নাইলনের পোশাক তার হাতে গলে পড়ে। বাংলাদেশে তাকে নিয়ে আসেন তার স্বামী। এতে সময় লাগে আটদিন। আনোয়ারা বলেন, মনে হয়েছিল মারা যাব। কিন্তু সন্তানদের মুখের দিকে তাকিয়ে বেঁচে থাকার জন্য লড়াই করেছি।বাঁশের স্ট্রেচারে বাংলাদেশেএই নারীর নাম কালাবারো। বাড়ি মংডুতে। তার স্বামী, কন্যা ও এক ছেলেকে হত্যা করেছে মিয়ানমার সেনারা। সেনাদের গুলি লাগে তার ডান পায়ে। কয়েক ঘণ্টা তিনি বেহুঁশ হয়ে পড়েছিলেন। ওরা মনে করেছিল তিনি মারা গেছেন। পরে তার নাতি তাকে খুঁজে পায়। বাংলাদেশে আসতে তার সময় লেগেছে ১১ দিন। এক গ্রাম্য ডাক্তার তার পা কেটে ফেলে দেন। চারজন বাঁশের স্ট্রেচারে করে তাকে বাংলাদেশে নিয়ে আসেন।কালাবারো বলেন, ‘আমরা জঙ্গলের ভেতর দিয়ে আসার সময় পোড়া গ্রাম আর লাশ দেখেছি।’নীরবে কেঁদে বুক ভাসায় সেতারাসেতারা বেগমে বয়স ১২ বছর। তারা নয় ভাইবোন। একদিন মংডুতে তাদের বাড়িতে রকেট হামলা চালানো হয়। সেতারার মা আরাফা বলেন, এতে ঘরে আগুন লেগে গেলে আমি নয় সন্তানের মধ্যে আটজনকে নিরাপদে সরিয়ে নিতে পেরেছিলাম। কিন্তু ভেতরে আটকা পড়ে সেতারা। আমি দেখতে পাচ্ছিলাম সে আগুনের মধ্যে চিৎকার করছে। কিন্তু তাকে উদ্ধার করা যাচ্ছিল না। যখন তার কাছে পৌঁছানো গেল ততক্ষণে সে মারাত্মাকভাবে পুড়ে গেছে।সেতারার বাবা তাকে বাংলাদেশে নিয়ে আসেন। এতে দুদিন সময় লেগে যায়। শুরুতে কোনো চিকিৎসাই পায়নি সেতারা। তার পা এখন ভালো হয়েছে কিন্তু আঙুলগুলো আর নেই। সেতারার মা জানায়, সে এখন বাকরুদ্ধ। কারও সঙ্গে কথা বলে না। নীরবে কেঁদে বুক ভাসায়।পুরো শরীরটাই পুড়ে গেছে জোবায়েরেরমোহাম্মদ জোবায়েরের প্রায় পুরো শরীরটাই পুড়িয়ে ফেলেছে দুর্বৃত্তরা। গ্রামে একটি বিস্ফোরণে তার এ পরিণতি। তিনি আশঙ্কা করছেন হয়তো অন্ধ হয়ে যাবেন। বিস্ফোরণে দগ্ধ হয়ে বেহুঁশ ছিলেন তিনি। তার ভাই ও অন্যের সহায়তায় বাংলাদেশে আসেন তিনি। এতে সময় লাগে চার দিন। জোবায়ের বলেন, ‘কয়েক সপ্তাহ আমি চোখে কিছু দেখতে পাইনি। ২৩ দিন ভর্তি ছিলাম কক্সবাজারের সরকারি হাসপাতালে।’ তিনি জানান, মালয়েশিয়ায় তার কিছু আত্মীয় তাকে আর্থিক সহায়তা করেছিল। এখন চিকিৎসার মতো টাকা তার হাতে নেই।চোখের সামনে তিন ছেলেকে হত্যামমতাজ বেগমের মুখমণ্ডলজুড়ে ভারি ব্যান্ডেজ। তিনি জানান, একদিন সেনারা এসে তাদের জিনিসপত্র দিয়ে দিতে বলে। আমি তাদের বললাম আমি গরিব মানুষ, দেয়ার মতো কিছু নেই। এ কথা শুনে একজন আমাকে পেটাতে শুরু করে আর বলে, তোর কাছে টাকা না থাকলে মেরে ফেলব।মারধরের পর তারা তাকে ঘরের ভেতর বেঁধে রেখে চালায় আগুন জ্বালিয়ে দেয়। এতে তার তিন ছেলে মারা যায়। তিনি বলেন, ওরা শুধু আমার সন্তানদেই হত্যা করেনি, হত্যা করেছে আমাদের ভবিষ্যৎকেও।","['International Affairs', 'Protests', 'Discourse']",Commentary
69,69,"সীমান্তে সতর্ক নজরদারি সত্ত্বেও বিজিবি, কোস্টগার্ড ও পুলিশের চোখ ফাঁকি দিয়ে বাংলাদেশে ঢুকছেন রোহিঙ্গারা। ব্যাপক হারে রোহিঙ্গা অনুপ্রবেশের আশংকায় সীমান্তে সতর্কতা বৃদ্ধি করেছে বিজিবি। স্থানীয় জনগণের সহায়তা নিয়ে অনুপ্রবেশ ঠেকাতে কাজ করছে জেলা প্রশাসন ও পুলিশ। তবুও রাখাইন রাজ্যে মিয়ানমার সেনাবাহিনীর নিষ্ঠুর নির্যাতনের শিকার হয়ে জীবন বাঁচাতে নিরাপত্তার সন্ধানে ঝুঁকি নিচ্ছেন রোহিঙ্গারা। যদিও বিজিবি এসব রোহিঙ্গার অনেককে পুশব্যাক করেছে। তবুও গত ২-৩ দিনে আনুমানিক প্রায় তিন হাজার রোহিঙ্গা বাংলাদেশে অনুপ্রবেশ করেছেন। একশ্রেণীর দালাল গোপনে অর্থের বিনিময়ে রোহিঙ্গাদের বাংলাদেশে প্রবেশে সহায়তা করছে। রোহিঙ্গাদের ঢুকানোর জন্য মাথাপিছু এক-দুই হাজার থেকে ২৫-৩০ হাজার টাকাও আদায় করা হচ্ছে। এসব রোহিঙ্গাকে তারা পাহাড়, জঙ্গল ও অনিবন্ধিত ক্যাম্পে নিয়ে রাখছে। তাদের কাছে রাখাইন রাজ্যে মিয়ানমারের সেনাবাহিনীর বর্বরতার ভয়াবহ তথ্য পাওয়া যাচ্ছে। তারা বলছেন, সন্দেহ হলেই রোহিঙ্গাদের পাখির মতো গুলি করে হত্যা করছে মিয়ানমারের সেনাবাহিনী। বাড়িঘর জ্বালিয়ে দিচ্ছে। উদ্ভূত পরিস্থিতিতে আন্তর্জাতিক সম্প্রদায় মিয়ানমারের বর্বরতা বন্ধে হস্তক্ষেপ না করলে ভয়াবহ মানবিক বিপর্যয়ের আশংকা করা হচ্ছে। এএফপি, রয়টার্স, বিবিসিসহ বিদেশী সংবাদমাধ্যমের খবরে বলা হচ্ছে, সেনা অভিযানের মুখে রাখাইন রাজ্য থেকে শত শত রোহিঙ্গা নিজেদের বাড়িঘর ছেড়ে পালাচ্ছেন। বাংলাদেশ ছাড়াও চীন, ভারতসহ আশপাশের দেশগুলোতেও রোহিঙ্গা ছড়িয়ে পড়তে পারে বলে আশংকা করা হচ্ছে। নিউইয়র্ক টাইমসের এক সম্পাদকীয়তে বলা হয়েছে, রোহিঙ্গাদের বিরুদ্ধে রীতিমতো যুদ্ধ শুরু করে দিয়েছে মিয়ানমার সরকার। জানতে চাইলে আন্তর্জাতিক অভিবাসী সংস্থা (আইওএম) ঢাকা অফিসের সাবেক মুখপাত্র অভিবাসন বিশেষজ্ঞ আসিফ মুনীর মঙ্গলবার রাতে যুগান্তরকে বলেন, গত ২-৩ দিনে তিন হাজারের মতো রোহিঙ্গা বাংলাদেশে ঢুকেছেন বলে আমাদের কাছে তথ্য আছে। এদের সামাল দেয়ার মতো তাৎক্ষণিক কোনো প্রস্তুতি বাংলাদেশের নেই। এটা থাকার কথাও নয়। এমন জরুরি পরিস্থিতি সামাল দিতে পারে ইউএনএইচআর কিংবা আইসিআরসির মতো সংস্থাগুলো। বাংলাদেশে ঢুকে পড়া রোহিঙ্গাদের বেশি ভেতরে ঢুকতে না দিয়ে কাছাকাছি কোনো একটা ক্যাম্প করে তাঁবুতে থাকতে দেয়া উচিত।তিনি আরও বলেন, রাখাইন রাজ্যে মিডিয়া, ত্রাণকর্মী কাউকে ঢুকতে না দেয়ায় সেখানে কী ঘটছে সেটা বোঝা মুশকিল। হিউম্যান রাইটস ওয়াচ কিছুটা মনিটর করছে। এই পরিস্থিতিতে যুক্তরাষ্ট্রের নতুন ট্রাম্প প্রশাসন ইস্যুটা দেখা উচিত। এখন পর্যন্ত এটি সাম্প্রদায়িক দাঙ্গায় রূপ নেয়নি। কিন্তু নিপীড়ন চলতে থাকলে সেখানে জঙ্গিরা এই ঘটনাকে পুঁজি করে সেখানে ঢুকতে পারে। ট্রাম্প প্রশাসন এ বিষয়ে মিয়ানমারের ওপর নির্যাতন বন্ধে চাপ দিতে পারে। যদিও যুক্তরাষ্ট্র আগেই মিয়ানমারের ওপর থেকে নিষেধাজ্ঞা প্রত্যাহার করেছে। বিষয়টি নিয়ে জাতিসংঘ নিরাপত্তা পরিষদে আলোচনা করা উচিত। আসিফ মুনীর মনে করেন, ঢাকায় আসন্ন অভিবাসনবিষয়ক জিএফএমডি সম্মেলনের সাইডলাইনে ভারত, চীনসহ আশপাশের দেশগুলো রোহিঙ্গা ইস্যুতে পৃথক বৈঠক করতে পারে। কেননা শুধু বাংলাদেশ নয়, সংকট জিইয়ে থাকলে তা ভারত, চীনসহ অন্য দেশগুলোতেও ছড়িয়ে পড়তে পারে। এ ব্যাপারে মিয়ানমারকে বোঝানো যেতে পারে, দুর্বৃত্তরা সীমান্ত চৌকিতে হামলা করেছে। সাধারণ জনগণ হামলা করেনি। ফলে সাধারণ জনগণের ওপর নির্বিচারে বর্বরতা চালানো ঠিক নয়। উল্লেখ্য, ৯ অক্টোবর সীমান্ত চৌকিতে সমন্বিত হামলায় মিয়ানমারের বর্ডার গার্ড পুলিশের (বিজিপি) নয়জন ও সেনাবাহিনীর পাঁচজন সদস্য নিহত হওয়ার জের ধরে রাখাইন রাজ্যে অভিযান শুরু করেছে সেনাবাহিনী। মিয়ানমারের স্থল ও জলসীমান্তে নিয়মিত টহলের পাশাপাশি বর্ডার গার্ড বাংলাদেশ (বিজিবি), কোস্টগার্ড এবং পুলিশ অতিরিক্ত টহল থাকার পরও নিরাপত্তার সন্ধানে দলে দলে রোহিঙ্গারা বাংলাদেশে প্রবেশ করছে। গত কয়েক দিনে নিপীড়িত কয়েকশ’ রোহিঙ্গা টেকনাফের লেদা ও উখিয়ার কুতুপালংয়ের অনিবন্ধিত রোহিঙ্গা ক্যাম্পেও আশ্রয় নিয়েছে।রোহিঙ্গাদের অনুপ্রবেশের বিষয়টি কক্সবাজার ৩৪ বিজিবি অধিনায়ক লে. কর্নেল ইমরান অস্বীকার করলেও জেলা প্রশাসক মো. আলী হোসেন রোহিঙ্গা অনুপ্রবেশের কথা স্বীকার করে বলেছেন, প্রাণ রক্ষার্থে জীবনের ঝুঁকি নিয়ে কিছু রোহিঙ্গা ঢুকেছে বলে জানতে পেরেছি। তবে তার সংখ্যা কত তা জানা যায়নি। মঙ্গলবার বিকালে কুতুপালং রোহিঙ্গা বস্তি ঘুরে দেখা যায়, আগে থেকে এখানে অবস্থান করা রোহিঙ্গা নারী-পুরুষ-শিশু বস্তি সংলগ্ন পাহাড়ে আশ্রয় নিয়েছে। রোহিঙ্গা বস্তির বাসিন্দা আবু তৈয়ব জানায়, আমরাও নিপীড়িত হয়ে দেশ ছেড়েছি। তাই বিপদাপন্ন হওয়ার যন্ত্রণা বুঝি। রোববার ভোররাত থেকে বেশ কিছু রোহিঙ্গা প্রাণ নিয়ে সপরিবারে এসেছেন। অন্য দেশে অবৈধ আশ্রিত হলেও তাদের আমাদের সঙ্গেই থাকার ব্যবস্থা করেছি।আবু তৈয়বের সহযোগিতায় অনুপ্রবেশকারী ১১ সদস্যের একটি রোহিঙ্গা পরিবারের সঙ্গে দেখা হয়। পরিবারপ্রধান মোহাম্মদ হাসেম (৩০) জানায়, তারা মংডু কেয়ারীপাড়ার বাসিন্দা। মিয়ানমার সেনা সদস্যরা তাদের বাড়িঘর পুড়িয়ে দেয়ায় প্রায় ২০ দিন ধরে বনজঙ্গলে লতাপাতা খেয়ে অবস্থান করি। প্রায় ৬ মাইল পাহাড়ি পথ হেঁটে নাফ নদী পর্যন্ত এসে নৌকায় উনচিপ্রাং সীমান্ত পার হয়ে বাংলাদেশে ঢুকে কুতুপালং বস্তিতে এসেছি। স্ত্রী আরেফা বেগম (২৫), মেয়ে নুর কেয়াস (১০), ফায়সাল (৮), নইমা (৭), কবুরা (৫), কাবিনা আকতার (২), মা সবে মেরাজ (৫৫), ভাই জহিরুল ইসলাম (২৫), মোহাম্মদ রফিক (১৮) ও বোন সমুদা খাতুনকে (১৯) নিয়ে প্রাণে বেঁচে আসতে পারায় আল্লাহর শুকরিয়া আদায় করে হাসেম বলেন, আমরা এখানকার (বাংলাদেশে) জন্য বোঝাস্বরূপ। কতটুকু অসহায় হলে মানুষ নিজ জন্মভিটা ছাড়ে তা আমাদের অবস্থানে না পড়লে কেউ বুঝবেন না। এখানকার সরকার কারাগারে দিলেও তো প্রাণে বাঁচব। ওখানে (আরাকানে) পাখির মতো গুলি ও পশুর মতো জবাই করে হত্যা করা হচ্ছে।মঙ্গলবার সকালে ক্যাম্পে আসা কামাল আহমদ (৪৫) জানান, কুতুপালং রোহিঙ্গা বস্তিতে মংডুর খিয়ারিপাড়ার ইসলাম (৭২), সিরাজুল ইসলাম (৭০), নুরুল কবির (৩৫), ফজল করিম (৩২), কবির (২৫), ইউনুছ (৪০), লুৎফুর নেছা (২৫), নুরুল আলম (৩০), খাইরুল আমিন (১৮), শামসুল আলম (৪০), আনিছুল্লাহ (৩০) ও আবদুল আমিনসহ (১২) তারা একসঙ্গে ৩৫ পরিবারের দেড় শতাধিক লোক একই সীমান্ত দিয়ে এপারে এসেছেন। তাদের মতে, প্রথমে তল্লাশি করে বাড়ির ব্যবহারের দা ও ধারালো অন্যান্য অস্ত্র নিয়ে যায় মিয়ানমার সেনাবাহিনী ও পুলিশ। এরপর তাদের ঘরবাড়ি আগুন দিয়ে জ্বালিয়ে দিয়েছে। পথে যাকে পাচ্ছে গুলি করে মারছে। তাদের সঙ্গে যোগ দিয়েছে রাখাইন যুবকরা। তারা এলোপাতাড়ি কুপিয়ে হত্যা করেছে অনেক যুবক, তরুণী ও শিশুকে। তারা সবকিছু লুটপাট করে নিয়ে যাচ্ছে। এদিকে বাংলাদেশে পালিয়ে আসার সময় রোববার রাতে নাফ নদীতে রোহিঙ্গা বোঝাই একটি নৌকাডুবির ঘটনা ঘটেছে। এতে নারী-শিশুসহ ১০ জন নিখোঁজ রয়েছেন বলে জানা গেছে। খবর পেয়ে টেকনাফের জাদিমুড়া এলাকার একটি ট্রলার নদীতে ভাসমান অবস্থায় ২০ জনের মতো রোহিঙ্গা নারী-পুরুষকে উদ্ধার করে। তবে নৌকায় থাকা শিশুসহ ১০ জন নিখোঁজের হসিদ মঙ্গলবার পর্যন্ত পাওয়া যায়নি। নৌকাডুবির এ ঘটনায় রোকেয়া বেগম ও হুমায়ুন কবির দম্পতি বেঁচে গেলেও তার আনোয়ার ইব্রাহিম (৮), আফসান বিবি (৫) ও ইমরান (৩) নামে তিন সন্তান হারিয়ে দু’জনই পাগলপ্রায়।অপরদিকে গত ৬ দিন আগে গুলিবিদ্ধ অবস্থায় কক্সবাজার সদর হাসপাতালে ভর্তি হওয়া ইদ্রিস নামে এক রোহিঙ্গাকে রোববার মধ্যরাতে আটক করেছে কক্সবাজার মডেল থানা পুলিশ। তিনি মিয়ানমারের আকিয়াব জেলার ভুচিদং গ্রামের বাটু মিয়ার ছেলে। রোববার তাকে হাসপাতাল কর্তৃপক্ষ ছাড়পত্র দেয়ার পরপরই তাকে আটক করা হয়।ইদ্রিস সাংবাদিকদের বলেন, ১২ নভেম্বর মিয়ানমারের সেনাবাহিনীর গুলিতে তিনি আহত হন। আহত অবস্থায় তিনিসহ তার গ্রামের পাঁচ শতাধিক লোক ছোট ছোট দলে বিভক্ত হয়ে বাংলাদেশে অনুপ্রবেশ করে। তিনি নাইক্ষ্যংছড়ির ঘুমধুম তুমব্রু সীমান্ত পয়েন্ট দিয়ে বাংলাদেশে ঢুকে কুতুপালং শরণার্থী ক্যাম্পে যান। সেখান থেকে মৌলভী ইয়াছিন নামে আরেক রোহিঙ্গার সহায়তায় কক্সবাজার সদর হাসপাতালে ভর্তি হন। তার সঙ্গে আসা অন্যরা কোথায় গেছে তিনি জানেন না।তথ্যের সত্যতা স্বীকার করে কুতুপালং রোহিঙ্গা বস্তি ম্যানেজমেন্ট কমিটির সভাপতি আবু ছিদ্দিক বলেন, গত এক সপ্তায় শতাধিক পরিবারের প্রায় হাজারের অধিক রোহিঙ্গা নতুন করে কুতুপালং বস্তিতে এসে আশ্রয় নিয়েছে। তাদের মাঝে নারী ও শিশুর আধিক্য বেশি। পুরুষের সংখ্যা কম। যারা এসেছে তাদের অনেকের পরিবারকর্তা নৃশংস হত্যার শিকার হয়েছেন। আবু ছিদ্দিক আরও জানান, আরও কয়েক হাজার রোহিঙ্গা মঙ্গলবার ভোরে বাংলাদেশে প্রবেশ করেছে। তাদের উনছিপ্রাং সীমান্তে, হোয়াইক্যং ও বালুখালী চেকপোস্ট এলাকায় আটকে রেখেছে বিজিবি সদস্যরা। তিনি এখানে আনুমানিক ৫ রোহিঙ্গা থাকার খবর পেয়েছেন বলে উল্লেখ করেন। রোহিঙ্গা অধ্যুষিত উখিয়া সদর রাজাপালং ইউনিয়নের ৯ নম্বর কুতুপালং ওয়ার্ড সদস্য বখতিয়ার আহমদ বলেন, গত কয়েকদিনে কয়েক শতাধিক রোহিঙ্গা কুতুপালং বস্তিতে আশ্রয় নিয়েছে বলে জানতে পেরেছি। বিষয়টি স্থানীয় প্রশাসনকেও অবহিত করেছেন বলে উল্লেখ করেন তিনি।উখিয়া থানার অফিসার ইনচার্জ মো. আবুল খায়ের রোহিঙ্গা অনুপ্রবেশ খবর পেয়েছেন স্বীকার করে বলেন, বিষয়টি ঊর্ধ্বতন কর্তৃপক্ষের কাছে জানানো হয়েছে। এখনও কোনো দিকনির্দেশনা আসেনি।স্থানীয়রা জানিয়েছে, গভীর রাতে টেকনাফের লেদা, জাদিমুরা, রঙ্গিখালী, নয়াপাড়া, মৌলভীবাজার ও শাহপরীর দ্বীপ, খারাংখালী, ঝিমংখালী, কানজরপাড়া, লম্বাবিল, উলুবনিয়া, তুলাতলী, উনছিপ্রাং এবং উখিয়া উপজেলার আনজুমানপাড়া সীমান্ত পয়েন্ট দিয়ে নাফ নদী পার হয়ে রোহিঙ্গারা বাংলাদেশে আসছে। কুতুপালং রেজিস্টার্ড ক্যাম্প ইনচার্জ আরমান শাকিল বলেন, তার ক্যাম্পে যেন অনুপ্রবেশকারী রোহিঙ্গা প্রবেশ করতে না পারে সে ব্যাপারে প্রয়োজনীয় নিরাপত্তা জোরদার করা হয়েছে।অপরদিকে কক্সবাজার ৩৪ বিজিবির অধিনায়ক লে. কর্নেল ইমরান উল্লাহ সরকার রোহিঙ্গা অনুপ্রবেশের কথা অস্বীকার করে বলেন, ঘুমধুম, তুমব্রু ও বালুখালীসহ তার নিয়ন্ত্রণাধীন ব্যাটালিয়নের আওতায় থাকা বিওপি সদস্যরা মঙ্গলবার সকাল ৭টা থেকে বিকাল ৩টা পর্যন্ত ১১ পুরুষ, ২০ নারী ও ৩৫ শিশুসহ ৬৬ জনকে অনুপ্রবেশকালে আটক করে স্বদেশে ফেরত পাঠিয়েছে। অনুপ্রবেশ সম্পর্কে শরণার্থী ক্যাম্প সংশ্লিষ্ট ও অন্যদের দেয়া বক্তব্যের বিষয়ে দৃষ্টি আকর্ষণ করা হলে তিনি বলেন, বিজিবির সামনে দিয়ে কোনো অনুপ্রবেশ ঘটেনি।অনুপ্রবেশ অব্যাহত আনরেজিস্টার্ড রোহিঙ্গা বস্তি এলাকায় : বাংলাদেশ-মিয়ানমার সীমান্তে রোহিঙ্গা অনুপ্রবেশ অব্যাহত রয়েছে। অনুপ্রবেশকৃত রোহিঙ্গারা টেকনাফের নয়াপাড়া ও উখিয়ার কুতুপালং এলাকার আনরেজিস্টার্ড বস্তির টালকে টার্গেট করে আশ্রয় নেয়ার চেষ্টা করছে। এমনকি গত কয়েকদিনে পাঁচ শতাধিক রোহিঙ্গা এ শিবিরগুলোতে আশ্রয় নেয়ার খবর পাওয়া গেছে। এসব রোহিঙ্গার মধ্যে বিপুলসংখ্যক নারী ও শিশু রয়েছেন। দিন দিন অনুপ্রবেশের সংখ্যা বাড়তে থাকায় সীমান্ত এলাকার লোকজনের মধ্যে উদ্বেগ ও উৎকণ্ঠা বিরাজ করছে। এ অবস্থায় সীমান্তে সতর্ক অবস্থানে রয়েছে বাংলাদেশের বিজিবি সদস্যরা। এরই মধ্যে মিয়ানমার সীমান্তে অতিরিক্ত বিজিবি মোতায়েন করা হয়েছে বলে বিজিবি সূত্রে নিশ্চিত হওয়া গেছে।উখিয়ার সীমান্তে দায়িত্বে থাকা কক্সবাজার ৩৪ বিজিবির অধিনায়ক লেফটেন্যান্ট কর্নেল ইমরান উল্লাহ সরকার জানান, রোববার রাত থেকে সোমবার বিকাল পর্যন্ত উখিয়ার বিভিন্ন সীমান্ত পয়েন্ট দিয়ে বাংলাদেশে অনুপ্রবেশের চেষ্টা করেন ৩ শিশু, ১৩ নারী, ১৭ পুরুষসহ ৩৩ জন রোহিঙ্গা। তাদের বাধা দিয়ে মিয়ানমারে ফেরত পাঠানো হয়েছে। ১ নভেম্বর থেকে ২১ নভেম্বর বিকাল পর্যন্ত ১০৫ জন রোহিঙ্গাকে মিয়ানমারে ফিরে যেতে বাধ্য করা হয়েছে।টেকনাফ ২ বিজিবির অধিনায়ক লেফটেন্যান্ট কর্নেল আবুজার আল জাহিদ বলেন, ১৫ নভেম্বর বাংলাদেশ সীমান্ত দিয়ে অনুপ্রবেশের সময় বিজিবি সদস্যরা ৮৬ জন রোহিঙ্গাকে টেকনাফ সীমান্ত দিয়ে পুশব্যাক করেছে। এদের মধ্যে ৪০ জন নারী ও ২৫ জন শিশুসহ ৮৬ জন ছিল। রোববার রাত থেকে সোমবার বিকাল পর্যন্ত নাফ নদী ও টেকনাফের উনছিপ্রাং, ঝিমংখালী, হ্নীলা, হোয়াইক্যংসহ চারটি সীমান্ত এলাকার প্রতিটি পয়েন্ট দিয়ে পাঁচ-ছয়টি নৌকায় বাংলাদেশে অনুপ্রবেশের চেষ্টার সময় (প্রতিটিতে ১০-১২ জন) রোহিঙ্গাদের প্রতিহত করা হয়েছে। এর মধ্যে হোয়াইক্যং সীমান্তবর্তী এলাকা থেকে ৩৮ জনকে বাধা দেয়া হয়েছে। তিনি বলেন, বিজিবি সদস্যদের বাধার মুখে অনুপ্রবেশ করতে না পেরে তারা বাধ্য হয়ে মিয়ানমারে ফিরে যায়।এদিকে টেকনাফের হোয়াইক্যং সীমান্ত দিয়ে অনুপ্রবেশের অভিযোগে ৭৯ জন রোহিঙ্গাকে আটক করেছে বিজিবি। সোমবার সন্ধ্যা ৭টায় হোয়াইক্যং লম্বাবিল সীমান্ত দিয়ে অনুপ্রবেশের সময় নাফ নদীতে ৪১ জন ও বিকাল সাড়ে ৩টায় হোয়াইক্যং চেকপোস্টে ৩৮ জনকে বিভিন্ন যানবাহন তল্লাশি চালিয়ে তাদের আটক করা হয়। বিজিবি হোয়াইক্যং কোম্পানি কমান্ডার নায়েব সুবেদার ইব্রাহিম জানান, মঙ্গলবার সকালে তাদের মিয়ানমারে ফেরত পাঠানো হয়েছে। আটককৃতদের মধ্যে ২৬ নারী, ১৮ পুরুষ, ৩৫ জন শিশু রয়েছে।টেকনাফের উনছিপ্রাং সীমান্তকে নিরাপদ মনে করছে রোহিঙ্গারা : টেকনাফের উনছিপ্রাং সীমান্তকে নিরাপদ মনে করে বেশির ভাগ রোহিঙ্গা এদিকেই ঢোকার চেষ্টা অব্যাহত রেখেছে। উখিয়া ও টেকনাফ এলাকার রোহিঙ্গা ক্যাম্পভিত্তিক চিহ্নিত কিছু আদম পাচারকারী দালাল মোটা অংকের বিনিময়ে আদম পাচার বাণিজ্যে মেতে উঠেছে বলে অভিযোগ পাওয়া গেছে। এছাড়া সীমান্ত এলাকায় রয়েছে তাদের শক্তিশালী নেটওয়ার্ক।নুরুল করিম রাসেল, টেকনাফ থেকে জানান, টেকনাফ সীমান্ত দিয়ে রোহিঙ্গা অনুপ্রবেশ অব্যাহত রয়েছে। পাশাপাশি বান্দরবানের জেলার নাইক্ষংছড়ি উপজেলার ঘুংধুম সীমান্ত দিয়ে রোহিঙ্গা অনুপ্রবেশ হচ্ছে বলে জানা গেছে। সীমান্তে বিজিবি ও কোস্টগার্ডের কঠোর নজরদারির পরও অনুপ্রবেশ ঠেকানো যাচ্ছে না।সোমবার রাতে ও মঙ্গলবার ভোরে টেকনাফের অন্তত ১২টি সীমান্ত পয়েন্ট দিয়ে শত শত রোহিঙ্গা অনুপ্রবেশ করেছে। প্রাণভয়ে ভীত রোহিঙ্গাদের অনুপ্রবেশে সহায়তা করছে স্থানীয় দালালরা। বাংলাদেশ সীমান্ত থেকে দালালরা রাতের আঁধারে নৌকা পাঠিয়ে রোহিঙ্গাদের নিয়ে আসছে। দালালরা সীমানা পার করিয়ে রোহিঙ্গাদের কাছ থেকে হাতিয়ে নিচ্ছে নগদ টাকা ও স্বর্ণালংকার।যেসব সীমান্ত পয়েন্ট দিয়ে অনুপ্রবেশ ঘটছে : টেকনাফ সীমান্তের হোয়াইক্যং উলুবনিয়া, বালুখালী, লম্বাবিল, কাঞ্জরপাড়া, ঝিমংখালী, খারাংখালী, উনছিপ্রাং, হ্নীলা ইউনিয়নের জাদিমুড়া, নয়াপাড়া, নাথমুড়াপাড়া, গুদামপাড়া, ফুলের ডেইল, হোয়াব্রাং, নাইক্ষ্যংখালী, আনোয়ার প্রজেক্ট, লেদা ও দমদমিয়া পয়েন্ট দিয়ে রাতের আঁধারে অনুপ্রবেশের এ ঘটনা ঘটছে। সবচেয়ে বেশি অনুপ্রবেশ ঘটছে হোয়াইক্যং কাঞ্জরপাড়া, ঝিমংখালী ও হ্নীলা জাদিমুড়া দিয়ে। মিয়ানমারের যেসব এলাকা থেকে রোহিঙ্গারা আসছে : মিয়ানমারের মংডু থানার গৌজিবিল, রাইম্যাবিল, জাম্বনীয়া, বুড়া সিকদারপাড়া, আলী আকবরপাড়া, কাইমপেরাং, খাইয়ংখালী, খিয়ারীপাড়া, শিলখালী, কুমিরখালীসহ বেশ কয়েকটি এলাকা থেকে এসব রোহিঙ্গা সীমান্ত অতিক্রম করে বাংলাদেশে অনুপ্রবেশ করছে।জাদিমুড়া পয়েন্টে দালাল : আবদুল আমিন, নুরুল ইসলাম, উসমান গনি, নূর কামাল, মো. তৈয়ুব, কামাল হোসেন, আবুল ফয়েজ (বার্মায়া), নুর হাসিম গুন্ডায়া, বদি আলম, আবদুল জলিল, আয়ুব খান, ইউসুফ, খাইরুল বশর। নয়াপাড়া পয়েন্ট শফিকুর রহমান, আমির হামজা, হাবিবউল্লাহ, জালাল, ফজিউল্লাহ।দমদমিয়া : সোনা মিয়া, লেদা পয়েন্ট-জসিম, জাহাঙ্গীর, জাফর, সরওয়ার আলী খালী-মোহাম্মদ মিয়া, হোয়াইক্যং কোনাপাড়া-মোস্তাফিজ, হেলাল, জসিম উদ্দিন, তোফায়েল, সাহাবুদ্দিন, উনছিপ্রাং-আমির হোসেন, কুতুবদিয়া পাড়া-এবাবদুল্লাহ, আবছার, জাহাঙ্গীর, শামসু আলম, জামাল, ওসমান, মিনাবাজার-হামিদ, রফিক, মফিজ আহমদ, কামাল, রাসেল, মন্নান, মিজান, জাহাঙ্গীর, মোস্তাক।ঝিমংখালী : জসিম উদ্দিন, জালাল, শাহজাহান, মো. মিজান, মিজানুর রহমান, মো. আমিন, মোবারক মিয়া, আলী হামদ, মো. কামাল।কাঞ্জরপাড়া : নুরুল আমিন, নুরুল আলম, জাহেদ হোসেন, ইব্রাহিম, হেলাল উদ্দিন, জাফর আলম, মুজাম্মেল, শেখ কামাল, সেলিম, কবির আহমদ, জসিম উদ্দিন, মো. রফিক।হোয়াইকং লম্বা বিল : নুরুল বসর, আয়ুব, সলিম, জাফর আলম, মমতাজ, লালু, ফরিদ আলম, আয়াছ, নুর হোসেন, ফজল, ছৈয়দ হোসেন।বিজিবি-বিজিপির অনানুষ্ঠানিক বৈঠক আজ : রোহিঙ্গা ইস্যু নিয়ে বর্ডার গার্ড বাংলাদেশ (বিজিবি) ও মিয়ানমারের বর্ডার গার্ড পুলিশের (বিজিপি) আঞ্চলিক কমান্ডার পর্যায়ে কক্সবাজারে বৈঠক হবে আজ। বিজিবি বলছে, বৈঠকটি অনানুষ্ঠানিক এবং বিজিপির আঞ্চলিক কমান্ডারের সফর উপলক্ষে এ বৈঠক হবে। তাদের আগ্রহ থাকলে রোহিঙ্গা অনুপ্রবেশের আশংকার ইস্যুটি আলোচনায় তোলা হবে। বাংলাদেশের দক্ষিণ-পূর্বাঞ্চলের (চট্টগ্রাম) কমান্ডার ব্রিগেডিয়ার জেনারেল খন্দকার ফরিদ হাসানের আমন্ত্রণে মিয়ানমারের বর্ডার গার্ড পুলিশের (বিজিপি) আঞ্চলিক কমান্ডার সন লুইন বুধবার সকালে টেকনাফ সীমান্ত দিয়ে বাংলাদেশে আসবেন। সন লুইন গত মাসে মিয়ানমারের ওই অঞ্চলের দায়িত্ব নিয়েছেন। গত মাসেই তার সঙ্গে পরিচিত হওয়ার জন্য একটি চিঠি দেয়া হয়। গত সপ্তাহে সন লুইন বিজিবির রিজিয়ন কমান্ডারকে জানিয়েছেন, তিনি টেকনাফ এবং কক্সবাজার পরিদর্শন করতে চান।ব্রিগেডিয়ার জেনারেল ফরিদ হাসান বলেন, ‘তার প্রস্তাবে আমরা সম্মতি দিয়েছি। এটি সৌজন্য সাক্ষাৎ। এর এজেন্ডা আগে থেকে নির্ধারিত হয়নি। বর্তমান প্রেক্ষিতে আলোচনা হতেও পারে। এটি নির্ভর করবে তাদের ইচ্ছার ওপর। সীমান্তের বর্তমান পরিস্থিতি সম্পর্কে তিনি বলেন, বর্তমানে রোহিঙ্গাদের অনুপ্রবেশের আশংকা অনেক বেশি। এর জন্য আমরা বাড়তি সতর্কতামূলক ব্যবস্থা নিয়েছি।’","['International Affairs', 'Protests']",Investigative
70,70,"‘সমবায় দর্শন, টেকসই উন্নয়ন’ এ প্রতিপাদ্যকে সামনে রেখে জাতীয় সমবায় দিবস পালিত হয়েছে। ৪৫তম এ দিবস উপলক্ষে শনিবার বিভিন্ন জেলা ও উপজেলায় রযালি, আলোচনাসভাসহ বিভিন্ন কর্মসূচি পালিত হয়েছে। যুগান্তর প্রতিনিধিদের পাঠানো খবর-কক্সবাজার : কক্সবাজারে পাবলিক লাইব্রেরি মিলনায়তনে অনুষ্ঠিত আলোচনা সভায় অতিরিক্ত জেলা প্রশাসক কাজি মো. আবদুর রহমান, কেন্দ্রীয় সমবায় ব্যাংক জেলা শাখার সভাপতি মুজিবুর রহমানসহ সংশ্লিষ্টরা বক্তব্য রাখেন।আলীকদম (বান্দরবান) : বান্দরবানের আলীকদমে উপজেলা কৃষি কর্মকর্তা মো. মামুন ইয়াকুবের সভাপতিত্বে অনুষ্ঠিত সভায় স্বাগত বক্তব্য দেন উপজেলা সমবায় কর্মকর্তা মোস্তফা জামান। বিশেষ অতিথির বক্তব্য রাখেন কুরুকপাতা ইউপি চেয়ারম্যান ক্রাতপুং ম্রো, ওসি অপ্পেলা রাজু নাহা, উপজেলা শিক্ষা অফিসার বাসুদেব কুমার সানা, মুক্তিযোদ্ধা আবদুল মান্নান, পায়রা বড়–য়া ও নেপাল কান্তি দে। পরিচালনা করেন খামার বাড়ি প্রকল্পের সমন্বয়ক আ. মান্নান।লক্ষ্মীপুর : লক্ষ্মীপুরে জেলা সমবায় অধিদফতরের উদ্যোগে আয়োজিত আলোচনা সভায় প্রধান অতিথি ছিলেন, জেলা প্রশাসক মো. জিল্লুর রহমান চৌধুরী। অতিরিক্ত জেলা প্রশাসক (সার্বিক) শেখ মুর্শিদুল ইসলামের সভাপতিত্বে সভার বক্তব্য রাখেন, জেলা সমবায় অফিসার মেহের উদ্দিন আহমেদ।সহকারী পুলিশ সুপার সার্কেল জুনায়েদ কাউছার, বিআরডিবি লক্ষ্মীপুরের উপ-পরিচালক মো. আবদুল বাতেন, সহকারী কমিশনার (ভূমি) জাহিদ ইকবাল, জয়নাল আবদীন, হাজেরা বেগম, মাহবুব আলম, জাহানারা বেগম, তারেক মনোয়ার প্রমুখ।কোম্পানীগঞ্জ (নোয়াখালী) : কোম্পানীগঞ্জে ইউএনও মোহাম্মদ ইসমাইল হোসেনের সভাপতিত্বে আলোচনা সভায় প্রধান অতিথি হিসেবে উপস্থিত ছিলেন, উপজেলা চেয়ারম্যান মিজানুর রহমান বাদল। বক্তব্য রাখেন, কোম্পানীগঞ্জ থানার ওসি সৈয়দ মো. ফজলে রাব্বী, উপজেলা সমবায় অফিসার সোহরাব হোসেন, ইঞ্জিনিয়ার মো. আবুল কাশেম, বেলায়েত হোসেন বেলাল, মমিনুল হক, সুলতান নাছির উদ্দিন মুন্না, জাহাঙ্গীর আলম, আইয়ুব আলী চৌধুরী, নুরনবী চৌধুরী প্রমুখ।হাজীগঞ্জ (চাঁদপুর) : রযালি শেষে উপজেলা ইসেন্টারে আলোচনা সভা অনুষ্ঠিত হয়। এতে উপস্থিত ছিলেন, উপজেলা চেয়ারম্যান অধ্যাপক আবদুর রশিদ মজুমদার, ইউএনও মো. মাহবুবুর রহমান মজুমদার, উপজেলা সমবায় সমিতির সভাপতি কাজী খায়রুল আলম পারভেজ, সমবায়ী কর্মকর্তা আলো রানী সরকার প্রমুখ।সাতকানিয়া : সাতকানিয়া উপজেলা সমবায় কর্মকর্তা ফাতেমা বেগমের সভাপতিত্বে উপজেলা সমবায় সহকারী পরিদর্শক শিববির আহাম্মদের সঞ্চালনায় প্রধান অতিথি হিসেবে উপস্থিত ছিলেন ইউএনও মোহাম্মদ উল্যাহ। বক্তব্য রাখেন এরফানুল করিম, মোহাম্মদ শাহজাহান, জয়নাল আবেদিন, নজীর আহমদ, মনোজ কুমার চক্রবর্তী প্রমুখ।ফরিদগঞ্জ : ফরিদগঞ্জে রযালি শেষে সমাবেশে বিআরডিবির চেয়ারম্যান আবুল খায়ের পাটওয়ারীর সভাপতিত্বে প্রধান অতিথির বক্তব্য রাখেন ড. মোহাম্মদ শামছুল হক ভূঁইয়া এমপি। বক্তব্য রাখেন উপজেলা চেয়ারম্যান আবু সাহেদ সরকার, ইউএনও জয়নাল আবদিন, উপজেলা ভাইস চেয়ারম্যান ওয়াহিদুর রহমান রানা ও উপজেলা সমবায় অফিসার দুলাল চন্দ্র দাস।রাউজান : রাউজানে রযালি শেষে আলোচনা সভায় ইউএনও মো. শামীম হোসেনের সভাপতিত্বে প্রধান অতিথি ছিলেন রাউজান উপজেলা চেয়ারম্যান একেএম এহেছানুল হায়দার চৌধুরী বাবুল। বিশেষ অতিথি ছিলেন উপজেলা মহিলা ভাইস চেয়ারম্যান ফৌজিয়া খানম মিনা, উপজেলা সমবায় কর্মকর্তা মুজিবুর রহমান, মুক্তিযোদ্ধা তোফায়েল আহমেদ, এমএ হাশেম, অ্যাডভোকেট শফিউল আজম। শম্ভু নাথের সঞ্চালনায় বক্তব্য রাখেন তসলিম উদ্দিন, মোজাম্মেল হক নাছির, ডালিয়া রানী প্রমুখ।কাউখালী (রাঙ্গামাটি) : কাউখালী আলোচনা সভায় সভাপতিত্ব করেন উপজেলা পরিষদ ভাইস চেয়ারম্যান মংসুইউ চৌধুরী। অনুষ্ঠানে প্রধান অতিথি হিসেবে উপস্থিত ছিলেন কাউখালী উপজেলা চেয়ারম্যান এসএম চৌধুরী (চৌচামং)। অনুষ্ঠানে বিশেষ অতিথি হিসেবে উপস্থিত ছিলেন তুলা উন্নয়ন অফিসার মো. সেলিম উদ্দিন, কলমপতি কাঠ ব্যবসায়ী সমবায় সমিতির সভাপতি মো. সেলিম মেম্বার, সাংবাদিক মো. ওমর ফারুক, কচুখালী সমবায় সমিতি লিমিটেডের সভাপতি অংপ্র“ মারমা প্রমুখ। অনুষ্ঠানটি পরিচালনা করেন উপজেলা সমবায় সহকারী কর্মকর্তা তপন চৌধুরী।","['Government actions', 'Discourse']",Straight
71,71,"দেশের ১৮টি উপজেলায় চেয়ারম্যান, ভাইস চেয়ারম্যান ও মহিলা ভাইস চেয়ারম্যান পদে দলীয় প্রার্থীদের মনোনয়ন ঘোষণা করেছে ক্ষমতাসীন দল আওয়ামী লীগ। এছাড়া একটি পৌরসভায় মেয়র পদে দলীয় প্রার্থীর মনোনয়নও ঘোষণা করা হয়েছে। মঙ্গলবার আওয়ামী লীগের দফতর সম্পাদক ড. আবদুস সোবহান গোলাপ স্বাক্ষরিত প্রেস বিজ্ঞপ্তিতে এ তথ্য জানানো হয়।সোমবার প্রধানমন্ত্রী শেখ হাসিনার সরকারি বাসভবন গণভবনে অনুষ্ঠিত আওয়ামী লীগের স্থানীয় সরকার/উপজেলা পরিষদ ও পৌরসভা নির্বাচন মনোনয়ন বোর্ডের সভায় প্রার্থীদের তালিকা চূড়ান্ত করা হয়। এতে সভাপতিত্ব করেন আওয়ামী লীগ সভাপতি এবং স্থানীয় সরকার মনোনয়ন বোর্ডের সভাপতি শেখ হাসিনা।উপজেলায় মনোনীত প্রার্থীরা হলেন- কুড়িগ্রাম সদরে চেয়ারম্যান পদে আমান উদ্দিন আহম্মেদ, নীলফামারীর জলঢাকায় ভাইস চেয়ারম্যান পদে মশিউর রহমান বাবু, পাবনার সুজানগরে চেয়ারম্যান পদে আবদুল কাদের রোকন, পাবনার ঈশ্বরদীতে মহিলা ভাইস চেয়ারম্যান পদে মাহামুদা খাতুন, নাটোরের বড়াইগ্রাম উপজেলায় চেয়ারম্যান পদে সিদ্দিকুর রহমান পাটোয়ারী, সাতক্ষীরার কলারোয়ায় ভাইস চেয়ারম্যান পদে আরাফাত হোসেন, বাগেরহাটের মোরেলগঞ্জে ভাইস চেয়ারম্যান ফাহিমা খানম, বরিশালের বানারীপাড়ায় চেয়ারম্যান পদে গোলাম ফারুক, বরিশালের গৌরনদীতে চেয়ারম্যান পদে সৈয়দা মনিরুন নাহার মেরী, ঝালকাঠির কাঁঠালিয়ায় চেয়ারম্যান পদে গোলাম কিবরিয়া সিকদার। পটুয়াখালীর রাঙ্গাবালীতে চেয়ারম্যান পদে দেলোয়ার হোসেন, কিশোরগঞ্জের হোসেনপুরে চেয়ারমান পদে জহিরুল ইসলাম (নুরু), সিলেট জেলার ওসমানীনগরে চেয়ারম্যান পদে আতাউর রহমান, ভাইস চেয়ারম্যান পদে আখতারুজ্জামান চৌধুরী জগলু, মহিলা ভাইস চেয়ারম্যান পদে মুক্তা পারভীন, সুনামগঞ্জের জগন্নাথপুর উপজেলায় চেয়ারম্যান পদে আকমল হোসেন, ভাইস চেয়ারম্যান পদে বিজন কুমার দে, মহিলা ভাইস চেয়ারম্যান পদে হাজেরা বারী, কুমিল্লার আদর্শ সদরে চেয়ারম্যান পদে আমিনুল ইসলাম, কুমিল্লার চৌদ্দগ্রামে ভাইস চেয়ারম্যান পদে এবিএমএ বাহার, কুমিল্লা সদর দক্ষিণে মহিলা ভাইস চেয়ারম্যান পদে মাহমুদা আক্তার, খাগড়াছড়ির গুইমারাতে চেয়ারম্যান পদে মেমং মারমা, ভাইস চেয়ারম্যান পদে মো. নুরুন্নবী এবং মহিলা ভাইস চেয়ারম্যান পদে ঝর্ণা ত্রিপুরা। এসব উপজেলায় ভোটগ্রহণ হবে ৬ মার্চ। এছাড়া পৌরসভা নির্বাচনে পটুয়াখালীর গলাচিপায় মেয়র পদে আওয়ামী লীগের মনোনয়ন পেয়েছেন আহসানুল হক তুহিন।গাইবান্ধা-১ উপনির্বাচনে মনোনয়নের আবেদন আহ্বান : এদিকে গাইবান্ধা-১ (সুন্দরগঞ্জ) উপনির্বাচনে আওয়ামী লীগের মনোনয়ন প্রত্যাশীদের দলের নির্ধারিত ফরমে আবেদন আহ্বান করা হয়েছে। ১১, ১২ ও ১৩ ফেব্রুয়ারি বেলা ১১টা থেকে বিকাল ৫টা পর্যন্ত আওয়ামী লীগের সভাপতি শেখ হাসিনার ধানমণ্ডির রাজনৈতিক কার্যালয়ে আবেদনপত্র সংগ্রহ করা যাবে। মনোনয়নের আবেদনপত্র জমা দেয়ার শেষ সময় ১৩ ফেব্রুয়ারি দুপুর ২টা। এদিন সন্ধ্যা ৭টায় দলের মনোনয়ন বোর্ডের বৈঠক বসবে। ","['Politics', 'Government actions']",Straight
72,72,"বান্দরবান জেলার থানছি উপজেলা সদরের সেগুম ঝিরিতে ঝুলন্ত সেতুটি মরণফাঁদে পরিণত হয়েছে। কোনো মহল এটি সংস্কারে উদ্যোগ না নেয়ায় যে কোনো সময় বড় ধরনের দুর্ঘটনা ও প্রাণহানি ঘটতে পারে বলে শংকা প্রকাশ করছেন এলাকাবাসী। গত বছর এ সেতু থেকে নিচে পড়ে গিয়ে নিহত হন একজন নারী ইউপি সদস্য। জানা গেছে, ১৯৯৭ সালে প্রায় ২৫ লাখ টাকা ব্যয়ে থানছি বাজারের দক্ষিণ পাশে সেগুম ঝিরিতে একটি ঝুলন্ত সেতু স্থানীয় সরকার প্রকৌশল অধিদফতরের অর্থায়নে নির্মাণ করা হয়েছিল। সম্পূর্ণ লোহার রশি থাকলেও মাঝখানে চলাচলের স্থানে কাঠ। বর্ষায় কাঠগুলো ভিজে নষ্ট হয়ে গেলে সংস্কার করা হয়নি। ২০১১-১২ সালে তৎকালীন উপজেলা নির্বাহী কর্মকর্তা শেখ ছালেহ্ আহম্মদের সময়ে সদর ইউপি মেম্বার স্বপন কুমার দাশকে কাবিখা প্রকল্পের আওতায় ১০ টন খাদ্যশস্য দিয়ে একবার কাঠ পরিবর্তন করে সেতুর সংস্কার কাজ করা হয়েছিল। থানছি সরকারি উচ্চবিদ্যালয় ও মডেল সরকারি প্রাথমিক বিদ্যালয়ের অধ্যয়নরত ছান্দাক, রহম আলী ও টুকতংপাড়া বাসিন্দা নুমেপ্রু মারমা, জোৎস্না আক্তার, মেনলে ম্রো, জেসমিন বেগমসহ শতাধিক শিক্ষার্থী ওই সেতুর ওপর দিয়ে প্রতিদিনই জীবনের ঝুঁকি নিয়ে চলাচল করছে। ছান্দাকপাড়ার বাসিন্দা সমাজসেবক নুমংপ্রু মারমা ও লালথাং বম বলেন, সরকার ঝুলন্ত সেতু নির্মাণ করেছেন জনগণের চলাচলের জন্য। এর পাতাটন ভেঙে গেছে। একটু সংস্কার করে দিলে ঝুঁকি থাকে না। সদর ইউনিয়নের তিনবার নির্বাচিত সংরক্ষিত মেম্বার ডলিচিং, স্বামী মংচখয় মারমা গত বছর ঝুলন্ত এ সেতু থেকে পড়ে মারা যান। যোগাযোগ করা হলে উপজেলা চেয়ারম্যান ক্যহ্নাচিং মারমা বলেন, আগামী ডিসেম্বরে সরকারি বরাদ্দ পেলে বার্ষিক উন্নয়ন প্রকল্পের পিআইসির আওতায় সেতুর সংস্কার করা হবে। থানছি সরকারি উচ্চবিদ্যালয় ও মডেল প্রাথমিক বিদ্যালয়ের শতাধিক শিক্ষার্থী এ ভংগুর সেতুটির জরুরি মেরামতের উদ্যোগ নেয়ার জন্য পার্বত্য প্রতিমন্ত্রীর হস্তক্ষেপ চেয়েছেন।","['Government actions', 'Natual Disaster']",Straight
73,73,"বড়লেখা উপজেলার ভারত-বাংলাদেশ সীমান্তবর্তী পাল্লাথল পানপুঞ্জির খাসিয়ারা তাদের পানজুম থেকে উচ্ছেদ হওয়ার আতংকে রয়েছে। ভারত-বাংলাদেশের চুক্তি অনুযায়ী যৌথ জরিপে পানজুমটি ভারতের অংশে পড়ে যাওয়ায় এ আতংক তীব্র হচ্ছে। পানপুঞ্জির বাস্তবতা সরেজমিনে দেখতে মঙ্গলবার পানপুঞ্জি পরিদর্শন করেছেন জাতীয় পর্যায়ের একটি নাগরিক প্রতিনিধি দল। এ সময় তারা পুঞ্জির খাসিয়া সম্প্রদায়ের লোকজনের সঙ্গে কথা বলেন। প্রতিনিধি দলের সদস্যরা পুঞ্জি এলাকা পরিদর্শন শেষে সাংবাদিকদের সঙ্গে আলাপকালে আদিবাসীদের অধিকার সংরক্ষণের দাবি জানিয়েছেন। প্রতিনিধি দলে ছিলেন ঐক্য ন্যাপের সভাপতি পংকজ ভট্টাচার্য, মুক্তিযোদ্ধা জাদুঘরের ট্রাস্টি জিয়া উদ্দিন তারিক আলী, কলেজ-বিশ্ববিদ্যালয় শিক্ষক সমিতির সভাপতি ড. নূর মোহাম্মদ তালুকদার, আদিবাসী ফোরাম কেন্দ্রীয় কমিটির সদস্য দীপায়ন খীসা, আদিবাসী সংগঠন কুবরাজের সাধারণ সম্পাদক ফ্লোরা বাবলী তালাং প্রমুখ। সরেজমিনে গেলে প্রতিনিধি দলের সদস্যরা ও পুঞ্জির আদিবাসীরা জানিয়েছেন, দীর্ঘদিন ধরে পাল্লাথল পানপুঞ্জির আদিবাসী খাসিয়া ও গারো সদস্যরা সেখানে বসবাস করছেন। সম্প্রতি বাংলাদেশ ও ভারতের অপদখলীয় জায়গায় যৌথ জরিপ হয়েছে। এ সময় পাল্লাথল পুঞ্জি এলাকা বাংলাদেশের অংশে এবং পাল্লাথল উপজাতীদের আয়ের উৎস পানজুম ভারতের অংশে পড়েছে। এতে পাল্লাথল পানপুঞ্জির উপস্থিত ৫০টি পরিবারের মধ্যে জীবন-জীবিকা নিয়ে চরম উৎকণ্ঠার সৃষ্টি হয়েছে।পানপুঞ্জির বাসিন্দা বড়লেখা উপজেলার শাহবাজপুর হাইস্কুল অ্যান্ড কলেজের দশম শ্রেণীর ছাত্র জনবক খংলা বলেন, ‘পানপুঞ্জিতে যেতে আগে সমস্যা হতো না। আমাদের অভিভাবকরা জুমের আয় দিয়ে পরিবার ও আমাদের পড়ালেখার খরচ চালাতেন। একমাত্র আয়ের উৎস পানজুম চলে যাওয়ায় আমাদের ভবিষ্যৎ নিয়ে চিন্তায় আছি। সত্যিই আমাদের জুমগুলো চলে গেলে পেটে খাবার জুটবে না। জুমের বাসিন্দারা জানান, বুধবার থেকে যৌথ জরিপ দল সীমান্তে পিলারিংয়ের কাজ শুরু করেছে।কথা হয় ডিমন বারেং নামে এক খাসিয়া তরুণীর সঙ্গে। তিনি বলেন, ‘দীর্ঘকাল থেকে এই পুঞ্জিতে কাজ করে আমাদের সবার জীবন চলছে। এখন শুনছি ভারতে পুঞ্জির জায়গা চলে যাচ্ছে। পুঞ্জি ভারতে চলে গেলে কাজ করব কোথায়। অসহায় হয়ে পড়ব এই আশংকায় আছি আমরা।’আদিবাসী ফোরাম কেন্দ্রীয় কমিটির সদস্য দীপায়ন খীসা বলেন, খাসিয়ারা অনেক বছর ধরে এখানে বসবাস করছেন। আমরা ভারত ও বাংলাদেশের চুক্তিতে দেখেছি জরিপে ক্ষতিগ্রস্ত মানুষের কথা বিবেচনা করা হবে। কিন্তু মাঠ পর্যায়ের জরিপে সেটা অনুসরণ করা হচ্ছে না। কিন্তু এখন জীবিকার মূল উৎসটা কোনো না কোনোভাবে ভারতে চলে যাচ্ছে। এতে খাসিয়াদের জীবন-জীবিকার সংকট তৈরি হচ্ছে। মানবিক বিবেচনায় জুম রক্ষার বিষয়টি দুই দেশের উচ্চ পর্যায়ে আলোচনা হওয়া দরকার। ","['International Affairs', 'Discourse']",Commentary
74,74,"বহু বছর পর পার্বত্য চট্টগ্রাম গিয়েছিলাম নিছক ভ্রমণে। যদিও প্রায় আট বছর আগে গিয়েছিলাম তিন জেলা সদর খাগড়াছড়ি, রাঙ্গামাটি ও বান্দরবানে নির্বাচন কমিশনের কাজে। সেটা ছিল ১৯৯২ সালে বান্দরবানে আমার প্রায় তিন বছরের ব্রিগেড তথা রিজিয়ন কমান্ডারের দায়িত্ব ছাড়ার পরের ভ্রমণ। ওই সময়টি ছিল সমগ্র পার্বত্য চট্টগ্রামে নিয়োজিত সামরিক বাহিনী ও বেসামরিক প্রশাসনের জন্য একটি বড় চ্যালেঞ্জ ও ক্রান্তিলগ্ন। সরকারের পরিবর্তন হয়েছিল। এরশাদ সরকারের পতনের পর নতুন সরকার ক্ষমতায় এসেছিল। এর মাত্র কয়েক বছর আগে থেকে পার্বত্য চট্টগ্রামের ইনসারজেন্ট গ্রুপ পিসিজেএসএসের (পার্বত্য চট্টগ্রাম জনসংহতি সমিতি) সঙ্গে কয়েক বছর ধরে যে আলোচনা চলছিল তাতে কোনো অগ্রগতি হয়নি। তবে সংঘর্ষে লিপ্ত শান্তিবাহিনীর একাংশ প্রিতী গ্রুপের আত্মসমর্পণের পর এবং পিসিজেএসএস তথা শান্তিবাহিনীর অন্তর্দ্বন্দ্বের কারণে সংগঠনটির নেতা মানবেন্দ্র লারমার রহস্যজনক হত্যাকাণ্ডের পর শান্তিবাহিনীর সক্ষমতা অনেক কমে আসে। অপরদিকে বিশেষত ত্রিপুরা রাজ্যে প্রায় ৪৫ হাজার মূলত চাকমা শরণার্থীর চাপের কারণে ওই সময়কার রাজ্য সরকারও শরণার্থীদের ফিরিয়ে দেয়ার তাগিদ অনুভব করছিল।এসব ঘটনার প্রেক্ষাপটে ১৯৯০ সালে তিন পার্বত্য চট্টগ্রাম জেলা পরিষদকে স্থানীয় পর্যায়ে অধিকতর স্বায়ত্তশাসনের প্রক্রিয়ায় আনতে আইন পাস করে প্রথম নির্বাচন করা হয়েছিল। সমগ্র পার্বত্য চট্টগ্রামের তেরোটি ছোটবড় উপজাতীয় গোষ্ঠী এবং বাংলা ভাষাভাষী স্থানীয়দের আনুপাতিক হারে সদস্য নির্বাচনের মাধ্যমে গঠিত হয়েছিল তিন পার্বত্য জেলার জেলা পরিষদ, যেগুলোর চেয়ারম্যান পদ সংরক্ষিত রয়েছে শুধু নির্বাচিত উপজাতীয়দের মধ্যে। খাগড়াছড়ি, রাঙ্গামাটি, বান্দরবানে জেলা পরিষদ কার্যকর রয়েছে। তবে প্রথম নির্বাচনের পর বিভিন্ন কারণে এখন পর্যন্ত আর নির্বাচন অনুষ্ঠিত হয়নি। জেলা পরিষদ গঠন ও নির্বাচনের মাধ্যমে পার্বত্য অঞ্চলে নতুন নেতৃত্ব গড়ে উঠেছিল। এটি পিসিজেএসএসের মানবেন্দ্র লারমা-উত্তর নেতাদের ওপর এক ধরনের চাপ সৃষ্টি করেছিল। প্রায় প্রতিনিয়তই আত্মসমর্পণ করছিলেন সদস্যরা। বিশেষ করে বান্দরবান অঞ্চলে, যেখানে তেরোটি উপজাতির অস্তিত্ব রয়েছে। শান্তিবাহিনীর প্রকোপ একেবারেই শূন্যের কোঠায় নেমে আসায় এবং জেলা পরিষদসহ স্থানীয় নেতাদের সহযোগিতায় সম্প্রীতির পরিবেশ তৈরি হয়েছিল। এমনই এক অবস্থায় আমার পার্বত্য চট্টগ্রাম ছেড়ে আসা।বস্তুতপক্ষে প্রায় সব সরকারেরই প্রচেষ্টা ছিল পার্বত্য চট্টগ্রামে শান্তি প্রতিষ্ঠার। এ প্রেক্ষাপটে ১৯৯৭ সালে তৎকালীন আওয়ামী লীগ সরকার পিসিজেএসএসের সঙ্গে ঐতিহাসিক শান্তিচুক্তি সম্পাদন করে। ওই চুক্তি সম্পাদনের পর প্রায় ১৮ বছরে পার্বত্য চট্টগ্রামে যে পরিবর্তন হয়েছে তা চোখে পড়ার মতো। তবে ওই চুক্তির পূর্ণাঙ্গ বাস্তবায়ন নিয়ে এখনও উপজাতীয় নেতৃবৃন্দ ও গোষ্ঠীর মনোকষ্ট রয়েছে। এই চুক্তির পক্ষে-বিপক্ষে এখনও বিতর্ক চলছে। চুক্তিটির সবচেয়ে জটিল বিষয় ভূমি জরিপ এবং মালিকানা নির্ধারণ। এই জটিলতার অন্যতম কারণ পার্বত্য চট্টগ্রামের বাংলাভাষী, বিশেষ করে ১৯৭৫ সালের পর পুনর্বাসিতদের চুক্তির সঙ্গে সংশ্লিষ্ট না করা। ১৯৭৫-৮০ এবং এর পরও যেসব বাংলাভাষী পার্বত্য চট্টগ্রামে বিশেষভাবে পুনর্বাসিত হয়েছিল, তাদের দুই থেকে তিন প্রজন্ম এখন বিশেষ করে খাগড়াছড়ি ও রাঙ্গামাটির বাসিন্দা। শান্তিচুক্তিতে এদের পার্বত্য চট্টগ্রাম থেকে ফিরিয়ে নিয়ে যাওয়ার কথা থাকলেও এত বৃহৎ জনগোষ্ঠীকে কোথায় কী পদ্ধতিতে পুনর্বাসন করা হবে বা যাবে, তার কোনো উল্লেখ যেমন চুক্তিতে নেই, তেমনি সরকারি পর্যায়ে পরিকল্পনাও নেই। আমার মনে হয়েছে, এটি শান্তিচুক্তির অন্যতম জটিল বিষয় হওয়া ছাড়াও বর্তমান প্রেক্ষাপটে বাস্তবতা বিবর্জিত। কয়েক বছর আগে বিষয়টি আমি পিসিজেএসএসের বর্তমান নেতা সন্তু লারমার সঙ্গে অনানুষ্ঠানিক আলোচনায় তুলেছিলাম। মনে হয়েছিল বিষয়টি তিনিও এখন অনুধাবন করেন।প্রধানত এই ইস্যুটিসহ কিছু আইনি জটিলতার কারণে ভূমি সংক্রান্ত এবং আঞ্চলিক পরিষদ গঠনের মাধ্যমে অধিকতর প্রশাসনিক নিয়ন্ত্রণের প্রশ্নে রিট থাকার কারণে এ বিষয়ে অগ্রসর হওয়া যাচ্ছে না। ১৯৭৫ সালের পর যেসব বাংলা ভাষাভাষীকে পুনর্বাসিত করা হয়েছিল, তাদের ওইসব জমিজমা থেকে উচ্ছেদ করার চেষ্টা যেমন আইনি জটিলতার মধ্যে পড়বে, তেমনি নিদারুণ এক সংকট তৈরি হবে, যা কোনো সরকারের পক্ষে সমাধান করা সম্ভব হবে না।পার্বত্য চট্টগ্রামের ভূমি মালিকানা নির্ধারণ করা বাংলাদেশের অন্যান্য অঞ্চলের মতো সহজ নয়। বিশেষ করে পার্বত্য চট্টগ্রামের প্রচলিত রীতিমতে উপজাতীয়দের বেশিরভাগ জমি সার্কেল প্রধান দ্বারা মৌখিকভাবে নির্ধারিত, যে কারণে এসব জমির মালিকদের দেশের প্রচলিত আইনমতে ভূমির মালিকানার দলিলাদি নেই। এ কারণেই সংখ্যাগরিষ্ঠ প্রত্যাগত শরণার্থীরা দাবিকৃত ভূমিতে ফিরতে পারছে না। পার্বত্য চট্টগ্রামের ইতিহাসের যে রক্তাক্ত অধ্যায় শুরু হয়েছিল স্বাধীনতার প্রায় এক বছর পর, তা বেগবান হয় ১৯৭৫-এর পর থেকে। ওই সময়ে সামরিক বাহিনীর তৎপরতা অনেকের কাছে বিতর্কিত হলেও পার্বত্য চট্টগ্রামের সংহতি ও শান্তি প্রক্রিয়ার জন্য সে সময় যা প্রয়োজন ছিল তা করতে হয়েছিল। যেসব দেশ ইনসারজেন্সিতে ভুগছে, সেসব দেশে সামরিক সংশ্লিষ্টতা হয়েছে এবং চলমান রয়েছে বহু বছর ধরে। বিগত ৬০ বছর ভারতের কাশ্মীরে, নাগাল্যান্ডসহ বহু জায়গায় এখনও ইনসারজেন্সির বিরুদ্ধে সামরিক বাহিনীর যে তৎপরতা চলছে, তারই মধ্যে রাজনৈতিক সমাধান খোঁজার প্রচেষ্টা চলছে। পার্বত্য চট্টগ্রামে বিদ্যমান পরিস্থিতির উদ্ভব সামরিক কারণে হয়নি, হয়েছিল রাজনৈতিক প্রেক্ষাপটে, যার সমাধান খুঁজতে হয়েছে রাজনৈতিক দৃষ্টিকোণ থেকে।কোনো দেশেই শুধু সামরিক শক্তি প্রয়োগে ইনসারজেন্সির সমাধান হয়নি বা হওয়ার নজির নেই। ইনসারজেন্সি আত্মকলহে নিষ্প্রভ হয়েছে অথবা আলোচনার টেবিলে এর নিষ্পত্তি হয়েছে। পার্বত্য চট্টগ্রামেও এই একই ফর্মুলা ব্যবহারের কারণে ১৯৯৭ সালের শান্তিচুক্তি সম্পাদিত হয়েছিল। তবে শান্তিচুক্তির কারণে যে কোনো গোষ্ঠী সম্পূর্ণভাবে নিবৃত্ত হয়েছে, এমন উদাহরণও বেশ বিরল। এক পক্ষ শান্তিচুক্তির পক্ষে থাকলেও মতপার্থক্যের কারণে চুক্তির বিরোধিতায় জন্ম নেয় প্রতিপক্ষ। ভারতের উত্তর-পূর্বাঞ্চলীয় রাজ্যগুলোর ক্ষেত্রেও তেমনই দেখা যায়। আসামে নাগাল্যান্ড, মিজোরামে তেমনই হচ্ছে। বিশ্বের অন্যান্য দেশেও এ ধরনের নজির রয়েছে। পার্বত্য চট্টগ্রামও এর বাইরে ছিল না। পিসিজেএসএস শান্তিচুক্তি সম্পাদন করলেও ওই সংগঠনের একাংশ ইউপিডিএফ নাম ধারণ করে চুক্তির প্রতিপক্ষ হয়ে ওঠে। বর্তমানে ইউপিডিএফ পার্বত্য চট্টগ্রামে শক্তি সঞ্চয় করছে এবং ব্যাপক চাঁদাবাজি ও অপহরণের তৎপরতায় লিপ্ত রয়েছে। শুধু তাই নয়, পিসিজেএসএসের সঙ্গে মতপার্থক্য দূর করে পুনরায় সংগ্রামের ডাক দিয়ে তৎপরতা চালাচ্ছে। ইউপিডিএফ শান্তিচুক্তির পূর্ণ বাস্তবায়নের চেয়েও পুরনো দাবির পক্ষে যুক্তি দাঁড় করার চেষ্টায় লিপ্ত। সংগঠিত হওয়ার চেষ্টায় নতুন নেতৃত্ব গঠনেরও পথে রয়েছে ইউপিডিএফ। তাদের লিফলেট আর পোস্টারে ছেয়ে গেছে খাগড়াছড়ি ও রাঙ্গামাটি জেলা। এ সবই চোখে পড়ার মতো।যা হোক, আগেও বলেছি যে, ১৯৯৭ সালের শান্তিচুক্তির ক্ষেত্র তৈরি হয়েছিল আগের সরকারগুলোর সময় হতেই এবং পরিবর্তিত আঞ্চলিক ভূ-রাজনৈতিক প্রেক্ষাপটে। তবে এ চুক্তিকে বাস্তবে রূপ দেয়ার কৃতিত্ব ওই সময়কার আওয়ামী লীগ সরকারের। অবশ্য ওই সময়ে বিএনপি শান্তিচুক্তির সমর্থন না করলেও পরবর্তীকালে অনেকটা এগিয়ে নিয়ে গেলেও ভূমির মালিকানা, যা এখনও মূল সমস্যার বিষয়, নির্ধারণ করার পথ খুঁজে পায়নি। এ নিয়ে সামান্য আলোচনা আগেও করেছি।মূল সমস্যা ছাড়া আরও কিছু সমস্যার সমাধান এখনও হয়নি। উদাহরণস্বরূপ, প্রায় ২১ বিষয় জেলা পরিষদগুলোকে হস্তান্তর করলেও ভূমির ব্যবহারে ছাড়পত্র দেয়ার ক্ষমতা এখনও কার্যকর হচ্ছে না বা করা যাচ্ছে না। পার্বত্য চট্টগ্রামের ভূমি ব্যবহার ও অধিগ্রহণ এখনও প্রচলিত ও অপ্রচলিত তিনটি আইনের আওতায় থাকলেও সরকারের ক্ষমতা থেকেই গেছে।১৯৯০ সালে বিশেষ ব্যবস্থায় ও পার্বত্য চট্টগ্রাম হিল ডিস্ট্রিক্ট অ্যাক্টের আওতায় একমাত্র নির্বাচন অনুষ্ঠিত হয়, যার পর আর কোনো নির্বাচন অনুষ্ঠিত হয়নি, এমনকি শান্তিচুক্তির আওতায় গঠিত হিল কাউন্সিলের নির্বাচন এখনও হয়নি। এসব গুরুত্বপূর্ণ প্রতিষ্ঠান নির্বাচিত প্রতিনিধির অবর্তমানে কার্যকর হচ্ছে না। হিল কাউন্সিলের আইনি জটিলতা থাকলেও হিল ডিস্ট্রিক্ট কাউন্সিলগুলোর নির্বাচন অত্যাবশ্যকীয় সরকার অর্পিত ক্ষমতার সুষ্ঠু ব্যবহারের জন্য।১৯৯৭ সালের শান্তিচুক্তির পর থেকে সমগ্র পার্বত্য চট্টগ্রামে আর্থসামাজিক উন্নয়নের গতি চোখে পড়ার মতো। অবকাঠামোর অভূতপূর্ব উন্নয়নের কারণে এক সময়ের বিচ্ছিন্ন জনপদগুলো যুক্ত হয়েছে মূলধারার সঙ্গে। যার কারণে অর্থনৈতিক কর্মকাণ্ডে স্থানীয়রা যুক্ত হয়েছেন। তবে আরও যুক্ত করার লক্ষ্যে উদ্যোগ গ্রহণ করা প্রয়োজন। সমগ্র অঞ্চলে শিক্ষাব্যবস্থার যথেষ্ট উন্নতি হয়েছে। বিশেষ করে প্রাথমিক শিক্ষা ক্ষেত্রে। মুখরিত শিক্ষাঙ্গন। ছোট ছোট উপজাতীয় শিক্ষার্থীদের পদচারণায় মুখরিত জনপদ।শান্তিচুক্তির কারণে উন্মুক্ত হয়েছে সম্ভাবনাময় পর্যটন শিল্প, যার প্রভাব পড়ছে ওই অঞ্চলের অর্থনীতিতে। তবে আরও উন্নতির প্রয়োজন রয়েছে। প্রয়োজন রয়েছে ছোট ছোট কুটির ও কৃষিভিত্তিক ছোট ও মাঝারি আকারের উদ্যোক্তাদের বিনিয়োগ। এসব প্রয়াসে স্থানীয় উপজাতীয়দের সম্পৃক্ত করার প্রয়োজন রয়েছে। এ ক্ষেত্রে সরকারের বিশেষ নজদারির প্রয়োজন রয়েছে। পার্বত্য চট্টগ্রামে উচ্চশিক্ষার ক্ষেত্র তৈরি হয়েছে, যার কৃতিত্ব বর্তমান সরকারের তাতে কোনো সন্দেহ নেই।পার্বত্য চট্টগ্রামে যে উন্নতির ছোঁয়া প্রতীয়মান, তা শান্তিচুক্তির প্রেক্ষাপটে শান্ত পরিবেশের কারণেই সম্ভব হয়েছে। বজায় থেকেছে এর ধারাবাহিকতা। এত কিছুর পরও কথা থেকে যায়। শান্তিচুক্তির পূর্ণাঙ্গ বাস্তবায়নের ক্ষেত্রে দু’-একটি ধারা আইনি জটিলতায় পড়েছে। তবে মূল সমস্যা ভূমির মালিকানা নির্ধারণ, যা একটি জটিল প্রক্রিয়া। কারণ বাংলা ভাষাভাষীদের প্রায় তিন প্রজন্মের উপস্থিতি এবং জমির মালিকানার দাবিদার জনসংখ্যা। বর্তমানে প্রায় সমানসংখ্যক বাংলা ভাষাভাষীর বাস পার্বত্য চট্টগ্রামে এবং তাদের সিংহভাগ অর্থনৈতিক প্রক্রিয়ার সঙ্গে যুক্ত। এদের অবস্থান এবং ভূমি বিন্যাস সবচেয়ে বড় অন্তরায়, যা কোনো সরকারের পক্ষে এড়িয়ে যাওয়া সম্ভব নয়। কাজেই এ সমস্যার সমাধানে সব পক্ষের সহযোগিতা প্রয়োজন। এই বৃহৎ জনগোষ্ঠীকে পাশ কাটিয়ে কোনো সরকারের পক্ষেই পার্বত্য চট্টগ্রামের শান্তিচুক্তির পূর্ণাঙ্গ বাস্তবায়ন সম্ভব নয়। প্রয়োজন সব পক্ষকে নিয়ে আলোচনার মাধ্যমে সমাধান খোঁজা। আমাদের দেশের এই বিশেষ অঞ্চলের শান্তি ও সৌহার্দ্য বজায় রাখা সরকারসহ দেশের সব সংস্থার কর্তব্য।ব্রিগেডিয়ার জেনারেল এম সাখাওয়াত হোসেন (অব.) : সাবেক নির্বাচন কমিশনার","['Politics', 'Discourse']",Commentary
75,75,"বিএম কলেজ অধ্যক্ষের বিরুদ্ধে গাছ কাটার অভিযোগবরিশাল ব্যুরোকোনো টেন্ডার বা বন বিভাগের অনুমতি ছাড়াই সরকারি বিএম কলেজের প্রায় ১০টি আকাশমনি গাছ কাটার অভিযোগ উঠেছে সেখানকার অধ্যক্ষ সম ইমানুল হাকিকের বিরুদ্ধে। এদিকে বহু বছরের পুরনো গাছগুলো ক্যাম্পাসের পরিবেশের ভারসাম্য নষ্ট করার পাশাপাশি ভবনের ক্ষতি করছিল বিধায় তা কেটে ফেলা হয়েছে বলে দাবি করেছেন অধ্যক্ষ। শনিবার সরেজমিন গিয়ে দেখা গেছে, বিএম কলেজ ক্যাম্পাসে জিরো পয়েন্ট কলা ভবনের সামনে পুরনো বিশালাকৃতির ১০টি আকাশমনি গাছ কাটছে শ্রমিকরা। গাছ কাটার কাজে নিয়োজিত শ্রমিকের সঙ্গে আলাপকালে তারা বলেন, অধ্যক্ষ স্যার আমাদের গাছগুলো কাটতে বলেছেন।বিএম কলেজে মানববন্ধনহিন্দু ও সাঁওতাল সম্প্রদায়ের ওপর হামলা নির্যাতনের প্রতিবাদে মানববন্ধন করেছে বরিশাল সরকারি ব্রজমোহন (বিএম) কলেজের শিক্ষার্থীরা। শনিবার কলেজ ক্যাম্পাসে এ মানববন্ধন কর্মসূচির আয়োজন করা হয়। মানববন্ধনে বক্তারা বলেন, দেশের বিভিন্ন অঞ্চলে বিনা অপরাধে সংখ্যালঘু সম্প্রদায়ের ওপর হামলা-নির্যাতন করা হচ্ছে। মানববন্ধন থেকে এসব ঘটনার সঙ্গে জড়িতদের অবিলম্বে গ্রেফতার করে বিচারের আওতায় আনার দাবি জানানো হয়।আনন্দ ভ্রমণে গিয়ে ওয়ার্ড কাউন্সিলরের মৃত্যুআনন্দ ভ্রমণে গিয়ে ন্মদযন্ত্রের ক্রিয়া বন্ধ হয়ে মৃত্যুবরণ করেন বরিশাল সিটি কর্পোরেশনের ২৩নং ওয়ার্ড কাউন্সিলর রেজাউল ইসলাম রেজভী চৌধুরী (৩২)। দুবলারচরে আনন্দ ভ্রমণ যাওয়ার সময় শুক্রবার রাতে মৃত্যু হয় তার। তার সহযাত্রী কাউন্সিলর কেএম শহীদুল্লাহ জানান, সিটি কর্পোরেশনের মেয়র ও সব কাউন্সিলর শুক্রবার সকালে সুন্দরবন-২ লঞ্চে আনন্দ ভ্রমণের জন্য বরিশাল থেকে দুবলারচরের উদ্দেশে যাত্রা করেন। রাত ১১টায় মংলা এলাকায় মাঝ নদীতে যাত্রাবিরতি চলছিল। এ সময় কাউন্সিলররা একই জায়গায় বসে চা পান করছিলেন। হঠাৎ করে কাউন্সিলর রেজভী বুকে ব্যথা অনুভব করে লুটিয়ে পড়েন। স্পিডবোটযোগে তাকে মংলা জেনারেল হাসপাতালে ভর্তি করা হয়। সেখানে রাত সাড়ে ১১টার দিকে হাসপাতালের কর্তব্যরত চিকিৎসক তাকে মৃত ঘোষণা করেন।বিএম কলেজে ছাত্রলীগের দুই গ্র“পে সংঘর্ষআধিপত্য বিস্তার নিয়ে সরকারি ব্রজমোহন (বিএম) কলেজে ছাত্রলীগের দুই গ্র“পে মারামারি হয়েছে। শনিবার দুপুরে কলেজের জিরো পয়েন্টে এ ঘটনা ঘটে। জেলা ছাত্রলীগের যুগ্ম সাধারণ সম্পাদক ও কলেজ ছাত্রলীগ নেতা রেজভী আহম্মেদ রাজা রাঢ়ীর সঙ্গে কলেজ ছাত্রলীগ নেতা এনামের দ্বন্দ্ব রয়েছে। এর জের ধরে কলেজের জিরো পয়েন্টে উভয় গ্র“পের মধ্যে কথা কাটাকাটি হয়। একপর্যায়ে তারা মারামারিতে লিপ্ত হয়। কলেজের শিক্ষক ও পুলিশ গিয়ে উভয় গ্র“পকে শান্ত করে। কলেজ অধ্যক্ষ সম ইমানুল হাকিম জানান, তুচ্ছ বিষয় নিয়ে হাতাহাতি হয়েছে। তেমন কিছু নয়। ","['Government actions', 'Discourse', 'Education', 'Health', 'Protests', 'Crime']",Investigative
76,76,"খাগড়াছড়ির পানছড়ি থেকে মহালছড়ি পর্যন্ত পাহাড় ঘেরা চেঙ্গী উপত্যকা বা ভ্যালি। নদীর দুই পাড়ে চলছে শীতকালীন সবজিসহ বাহারি ফসলের আবাদ। নদীর পলিতে ফি বছর উর্বর হয় চেঙ্গী উপত্যকার ফসলি জমি। ত্রিপুরা রাজ্যের আঠারমুড়া থেকে প্রবাহিত হয়ে বাংলাদেশ সীমান্তবর্তী অঞ্চল লোগাং, পানছড়ি, ভাইবোন ছড়া, খাগড়াছড়ি হয়ে দীর্র্ঘ ৭৫ কিলোমিটার পথ পেরিয়ে কাপ্তাই লেকের সরোবরে মিলিত হয়েছে চেঙ্গী নদী। জেলার অন্যতম সবজিসহ বিভিন্ন ফসল উৎপাদন ক্ষেত্র এই চেঙ্গী ভ্যালি। শুধু বেগুন, কপি, টমেটো, মুলা, শাক কিংবা আলু নয় নদীর তীরে চাষ হচ্ছে স্ট্রবেরি, বাদাম, আখ, ভুট্টাসহ উচ্চমূল্যের ফসল। ফসলের পাশাপাশি চাষ হচ্ছে সুমিষ্ট আম্রপালি। ৭৫ কিলোমিটার দীর্ঘ এই নদী সমৃদ্ধ করেছে ২৫০ এর অধিক ছড়া। এই মৌসুমে বেগুন চাষ করেছে চেঙ্গী পাড়ের বাসিন্দা করুনা ত্রিপুরা। ৬০ শতক জমিতে দেশি বেগুনের ক্ষেত। মৌসুমের শুরুতে প্রতি কেজি বেগুন বিক্রি করেছে ৮০ টাকা দরে। ইতিমধ্যে প্রায় ৮০ হাজার টাকার বেগুন বিক্রি করেছে। চেঙ্গীর তীরের বাসিন্দারা বলেন, ‘নদীর পাড়ের ভূমি অনেক বেশি উর্বর। বর্ষায় পাহাড়ি ঢলে নদীর তীরের জমিতে নতুন পলি পড়ে। উর্বর ভূমি হওয়ায় সার ব্যবহারও কম করতে হয়।চেঙ্গী নদীর দুই তীরে শীতকালীন আলু, বেগুন, কপি, টমেটো, মুলা, বাহারি শাক, বাদাম, লাউসহ নানা রকমের ফসলের আবাদ চলছে। সরেজমিন ঘুরে দেখা যায়, চেঙ্গী উপত্যকায় নদীর দুই তীর এবং চরে ব্যস্ত কৃষক। সবুজ মাঠে কৃষক সেচের পানি দিচ্ছে। পুরো চেঙ্গী উপত্যকায় শীতকালীন কৃষির আবাদ।বছর কয়েক আগেও এখানে ফসলের পরিবর্তে চাষ হতো তামাক। তামাকের পরিবর্তে কৃষকেরা বর্তমানে শীতকালীন ফসলের আবাদে আগ্রহী। তা ছাড়া ভুট্টা, স্ট্রবেরি, বাদাম চাষের তামাকের চেয়ে অধিক লাভ সম্ভব হয়। তামাক চাষ থেকে মুখ ফিরিয়ে নিয়েছেন চাষীরা।চেঙ্গী উপত্যকার কৃষকরা বলেন, ‘তামাকের চাষ করে জমি ও পরিবেশের অনেক ক্ষতি করেছি। তামাকে লাভও ভালো হতো। কিন্তু বর্তমানে তামাক চাষ বর্জন করেছি। তাই তামাকের পরিবর্তে সবজির আবাদ করেছি। তাতে ভালোই লাভ হচ্ছে।’অনেক কৃষক জমি বর্গা নিয়ে চাষ করছেন। বর্গাচাষী সুগত চাকমা বলেন, ‘এ বছর বেগুন ও টমেটোর আবাদ করেছি মৌসুমের শুরুতেই বাজারে ফলন তুলেছি। দামও বেশ চড়া। তাই এই মৌসুমের লাভের ভালো সম্ভাবনা আছে। তিনি বলেন, বছরের মধ্যে ছয় মাস এই নদী পাড়ে চাষ করতে পারি। শুধু শীতকালীন সবজিই নয় চেঙ্গী পাড়ে ফলছে সুমিষ্ট আখ, স্ট্রবেরি। চেঙ্গীর তীরে হচ্ছে আখের বাম্পার ফলন। চেঙ্গী উপত্যকায় তামাকের পরিবর্তে চলছে ইক্ষুচাষ। নদী পাড়ের মাটির ইক্ষু চাষের উপযোগী হওয়ায় প্রতিবছর আখের বাম্পার ফলন হচ্ছে। আখ ছাড়াও চলছে চায়না বাদামের চাষ। ভালো বাজার দর থাকায় চেঙ্গীতে প্রতি বছর বাড়ছে বাদাম চাষের জমি। বাদাম চাষীরা বলেন, ‘নদীর তীরে বাদামের চাষ ভালো হওয়ায় কৃষকদের আগ্রহ বাড়ছে। খাগড়াছড়ি সদর উপজেলার কৃষি কর্মকর্তা মো. রিয়াজুর রহমান বলেন, ‘চেঙ্গী উপত্যকার ফসলি জমি জেলার অন্যতম বৃহৎ সবজি উৎপাদন ক্ষেত্র। নদীর তীরবর্তী হওয়ায় নিয়মিত সেচ সুবিধা পায় কৃষকরা। চেঙ্গী ভ্যালির জমিও বেশ উর্বর। নদীর পাড়ের অধিকাংশ জায়গা শীতকালীন ফসলের আবাদ হচ্ছে। ","['Lifestyle', 'Agriculture']",Straight
77,77,"সহিংসতার কারণে মিয়ানমার থেকে পালিয়ে আশ্রয় নেয়া ৪০ হাজার রোহিঙ্গা মুসলমানকে নিরাপত্তার জন্য হুমকি হিসেবে উল্লেখ করে বহিষ্কারের কথা বলছে ভারত।কিন্তু প্রধানত অরুনাচল প্রদেশ নিবাসী লাখেরও বেশি বৌদ্ধ ধর্মাবলম্বী চাকমাকে ভারতের নাগরিকত্ব দেয়ার সিদ্ধান্ত নিতে বুধবার ভারতের স্বরাষ্ট্রমন্ত্রী রাজনাথ সিং একটি বড় বৈঠক করেছেন। খবর এনডিটিভির।চাকমা নৃগোষ্ঠীর লোকজন ১৯৬০-এর দশকে বাংলাদেশ (স্বাধীনতাপূর্ব পূর্ব পাকিস্তান) থেকে পালিয়ে ভারতের উত্তর-পূর্বাঞ্চলে আশ্রয় নেন। তারা আগে বাংলাদেশের পার্বত্য চট্টগ্রাম ও মিয়ানমারের পশ্চিমাঞ্চলে বসবাস করলেও পালিয়ে গিয়ে ভারতের অরুনাচল, ত্রিপুরা, আসাম, মিজোরাম, মেঘালয় এবং পশ্চিমবঙ্গে ছড়িয়ে পড়ে।এনডিটিভির এক প্রতিবেদনে বলা হয়েছে, এই চাকমারা ভারতের অরুনাচল প্রদেশ, ত্রিপুরা, আসাম, মিজোরাম, মেঘালয়, পশ্চিমবঙ্গসহ বাংলাদেশের পার্বত্য চট্টগ্রাম এবং মিয়ানমারের পশ্চিমাঞ্চলে ছড়িয়ে পড়ে।চাকমারা বৌদ্ধ ধর্মাবলম্বী এবং হাজংরা হিন্দু ধর্মাবলম্বী। উভয় সম্প্রদায় মূলত ভারতে প্রবেশ করে আসামের (বর্তমানে মিজোরাম) লুসাই পার্বত্য জেলার ভেতর দিয়ে। পরে তারা অরুনাচলে ছড়িয়ে পড়ে।ভারতীয় কর্মকর্তারা বলছেন, ১৯৬৪-৬৯ সালের দিকে এই শরণার্থীদের সংখ্যা পাঁচ হাজার হলেও বর্তমানে তা বেড়ে এক লাখে পৌঁছেছে।শরণার্থীরা খুব কম অধিকার ভোগ করলেও তাদের অনেকেই জাতিসংঘের শরণার্থীবিষয়ক সংস্থায় নিবন্ধিত নয়। এ কারণে সম্প্রতি মৌসুমি বৃষ্টির কারণে ব্রহ্মপুত্র নদ ও এর শাখা নদীগুলোর তীরবর্তী জায়গাগুলোতে বন্যার কারণে আসামসহ সংশ্লিষ্ট অন্য প্রদেশগুলোতে এসব শরণার্থী সরকারি সহযোগিতা থেকে বঞ্চিত হয়।ওয়ার্ল্ড ভিশন ইনডিয়ার দুর্যোগ ব্যবস্থাপনা পরিচালক কুনাল শাহ বলেন, শনাক্তকরণের কাগজপত্র ছাড়া, শরণার্থীরা রাজ্য সরকার থেকে কোনো সহযোগিতা পান না। নোম্যান্সল্যান্ডে আটকাপড়া এসব মানুষ সংবাদমাধ্যম এবং সরকারের দৃষ্টির বাইরে রয়েছে। তারা ভারত কিংবা বাংলাদেশ, কোনো দেশের সরকারেরই স্বীকৃতি পাননি। এর ফলে তারা কোনো ধরনের সহযোগিতার পাওয়ার যোগ্য বলে বিবেচিত হয় না।২০১৫ সালে ভারতের সুপ্রিমকোর্ট চাকমাদের নাগরিকত্ব দিতে সরকারকে নির্দেশ দেয়। এ রায় রিভিউ করতে অরুনাচল প্রদেশ অনুরোধ করলেও, তা প্রত্যাখ্যান করেন আদালত।বিজেপিশাসিত এ রাজ্যের মুখ্যমন্ত্রী পেমা খান্ডু বুধবার কেন্দ্রীয় স্বরাষ্ট্রমন্ত্রী রাজনাথের সঙ্গে বৈঠক করেছেন। তিনি বলেন, চাকমাদের নাগরিক হিসেবে স্বীকৃতি দিলে রাজ্যের জনসংখ্যা বদলে যাবে।তবে রাজ্যটির ছাত্র সংগঠনগুলো ও অন্যরা দাবি করছে, বহিরাগত চাকমাদের ভারতীয় হিসেবে স্বীকৃতি দিলে এ অঞ্চলের আদিবাসীরা সংখ্যালগুতে পরিণত হবে এবং চাকরিসহ অন্যান্য সুযোগ-সুবিধা হারাবে।স্বরাষ্ট্রমন্ত্রী বলছেন, এমনটি ঠেকাতে চাকমাদের কোনো জমি কেনার অনুমতি দেয়া হবে না। যেসব শরণার্থীরা দুর্গম ও বনাঞ্চলে বসবাস করেন, তাদের অভ্যন্তরীণ লাইন পারমিট দেয়া হতে পারে, অরুনাচলে অস্থানীয়দের ভ্রমণ ও কাজ করতে হলে এটি প্রয়োজন হয়।মিয়ানমারের রাখাইনে সহিংসতার কারণে আশ্রয় নেয়া ৪০ হাজার রোহিঙ্গা মুসলিম শরণার্থীকে অবৈধ অভিবাসী হিসেবে বিবেচনা করায় ভারত সমালোচনার মুখে পড়েছে।সমালোচকদের মধ্যে জাতিসংঘের শীর্ষ মানবাধিকার সংস্থাও রয়েছে। মঙ্গলবার সংস্থাটির প্রধান যায়েদ রাদ আল হুসেন বলেন, ভারত এমন এক সময় রোহিঙ্গাদের বহিষ্কারের সিদ্ধান্ত নিয়েছে যখন নিজ দেশে রোহিঙ্গাদের বিরুদ্ধে সহিংসতা চলছে।ঢুকে পড়া উল্লেখ করে ভারত তাদের ফেরত পাঠানোর যে সিদ্ধান্ত নিয়েছে; তা নিয়ে ব্যাপক সমালোচনার মুখে পড়েছে নয়াদিল্লি।তবে এ বক্তব্যের প্রতিক্রিয়ায় এক বিবৃতিতে ভারত বলছে, অন্য দেশগুলোর মতোই তারা অবৈধ অভিবাসীদের ব্যাপারে উদ্বিগ্ন, বিশেষ করে তারা (রোহিঙ্গা) নিরাপত্তা ঝুঁকি তৈরি করতে পারে।","['Politics', 'International Affairs']",Commentary
78,78,"পররাষ্ট্রমন্ত্রী আবুল হাসান মাহমুদ আলীর সঙ্গে বৈঠকে বসেছেন মিয়ানমারের স্টেট কাউন্সেলর অং সান সু চির দফতরের মন্ত্রী কিয়াও তিন্ত সোয়ে। সোমবার বেলা ১১টায় রাষ্ট্রীয় অতিথি ভবন পদ্মায় এই বৈঠক শুরু হয়।বৈঠকে বাংলাদেশের পক্ষে উপস্থিত আছেন স্বরাষ্ট্রমন্ত্রী আসাদুজ্জামান খান কামাল, পররাষ্ট্র প্রতিমন্ত্রী মো. শাহরিয়ার আলম, প্রধানমন্ত্রী কার্যালয়ের মুখ্য সচিব কামাল আবদুল নাসের চৌধুরী, পররাষ্ট্রসচিব শহিদুল হক, বিজিবি ডিজি আবুল হোসেন ও সরকারের ঊর্ধ্বতন কর্মকর্তারা।এর আগে রোববার দিনগত রাত ১টার দিকে থাই এয়ারওয়েজের একটি বিশেষ বিমানে সোয়ে ঢাকায় আসেন। আজই তার মিয়ামারে ফেরার কথা রয়েছে।বৈঠকে রোহিঙ্গা সংকটের সমাধান নিয়ে বিস্তারিত আলোচনা হবে বলে সূত্রে জানা গেছে।পররাষ্ট্র মন্ত্রণালয় সূত্র জানিয়েছে, চলমান রোহিঙ্গা সংকট ছাড়াও কিয়াও তিন্ত সোয়ে ঢাকায় পররাষ্ট্রমন্ত্রী এএইচ মাহমুদ আলীর সঙ্গে দ্বিপক্ষীয় স্বার্থসংশ্লিষ্ট বিষয় নিয়েও আলোচনা করবেন।সাম্প্রতিক রোহিঙ্গা সংকট সমাধানে প্রথম থেকেই মিয়ানমারকে আলোচনায় বসার আহ্বান জানিয়ে আসছিল বাংলাদেশ। এ ইস্যুতে দেশটির প্রতিনিধিদলকে ঢাকা সফরের আহ্বানও জানানো হয়।জাতিসংঘের হিসাবে গত ২৫ আগস্ট থেকে এ পর্যন্ত ৫ লাখ ৭ হাজার রোহিঙ্গা বাংলাদেশে অনুপ্রবেশ করেছে। এর আগে থেকেই প্রায় ৫ লাখ রোহিঙ্গা শরণার্থী হিসেবে বাংলাদেশে বাস করছে।রোহিঙ্গা সমস্যার সমাধানে কূটনৈতিক প্রচেষ্টাকেই গুরুত্ব দিয়ে আসছে বাংলাদেশ। মিয়ানমারের রাখাইনে বাস করা এসব রোহিঙ্গাকে ফিরিয়ে নেয়ার জন্য একটি স্থায়ী সমাধান চাচ্ছে বাংলাদেশ।পররাষ্ট্র মন্ত্রণালয় সূত্র জানায়, পররাষ্ট্রমন্ত্রীর সঙ্গে বৈঠকের পর কিয়াও তিন্ত সোয়ে আজ সোমবার ঢাকা ছাড়বেন।এদিকে দেশটির সংবাদমাধ্যম ইরাবতী এক প্রতিবেদনে জানিয়েছে, রাখাইনের মংডু এলাকায় যত দ্রুত সম্ভব রোহিঙ্গাদের নিবন্ধন ও পুনর্বাসন শুরু করার ঘোষণা দেয়া হয়েছে।রোহিঙ্গাদের নিবন্ধন ও পুনর্বাসনের জন্য দুই বিলিয়ন কিয়াট ব্যয়ে একটি প্রকল্প হাতে নেয়া হয়েছে। যাতে ১৯৯৩ সালে স্বাক্ষরিত মিয়ানমার ও বাংলাদেশের মধ্যকার প্রত্যর্পণ চুক্তির আওতায় শরণার্থীদের নিবন্ধন করা হবে। মংডুর দার গি জার গ্রামে পুনর্বাসনের আগে তাংপিও লেতওয়ে ও না খুয়ে ইয়া গ্রামে তাদের নিবন্ধন হবে।এ বিষয়ে মিয়ানমারের শ্রম, অভিবাসন ও জনসংখ্যা মন্ত্রণালয়ের পার্মান্যান্ট সেক্রেটারি উ মিন্ট কেইং ইরাবতীকে জানান, দেশে ফিরিয়ে নেয়ার জন্য যাদের মনোনীত করা হবে, তাদের ন্যাশনাল ভেরিফিকেশন কার্ড বা এনভিসি দেয়া হবে। যদিও ‘রোহিঙ্গা’ স্বীকৃতি না থাকায় এই মুসলিম জনগোষ্ঠী এনভিসি নিতে আপত্তি জানিয়ে আসছিল।","['International Affairs', 'Politics', 'Government actions']",Straight
79,79,"খাগড়াছড়িতে যাত্রীবাহী বাস নিয়ন্ত্রণ হারিয়ে খাদে পড়ে ৫ জন নিহত এবং ৩৫ জন আহত হয়েছেন। বৃহস্পতিবার বেলা ২টার দিকে খাগড়াছড়ি-চট্টগ্রাম মহাসড়কের সাপমারা এলাকায় এ দুর্ঘটনা ঘটে। নিহতরা হলেন শালবন এলাকার আরিফুল ইসলামের ছেলে আল আমিন, তার মা মহিমা আক্তার, জালিয়াপাড়া এলাকার মুসলিম উদ্দীন, গাড়ির হেলপার তবলছড়ি এলাকার সাহাব উদ্দীন ও ব্যাঙমারা এলাকার অরবিন চাকমার ছেলে হৃদ্দি চাকমা। আহতদের মধ্যে তিনজনের পরিচয় পওয়া গেছে। তারা হলেন রুপন দে, আশ্রাফ উদ্দীন ও বিলকিস আক্তার।প্রত্যক্ষদর্শীরা জানান, বাসটি সাপমারা এলাকায় পৌঁছলে নিয়ন্ত্রণ হারিয়ে প্রায় ২শ’ ফুট গভীর খাদে পড়ে যায়। ৪০ জনের মতো যাত্রী ছিল। চারজন ঘটনাস্থলেই মারা যান। আরেকজন হাসপাতালে নেয়ার পথে মৃত্যু হয়। আহতদের মধ্যে ৫-৬ জনের অবস্থা আশংকাজনক। দুর্ঘটনার পর পর সেনাবাহিনী, পুলিশ ও ফায়ার সার্ভিসের লোকজন উদ্ধার তৎপরতা শুরু করে। যোগ দেয় স্থানীয় লোকজনও। আহতদের খাগড়াছড়ি হাসপাতালে দেখতে যান স্থানীয় সংসদ সদস্য কুজেন্দ্র লাল ত্রিপুরা ও জেলা আওয়ামী লীগের নেতাকর্মীরা।এর আগে দলীয় নেতাকর্মীদের নিয়ে উদ্ধার কাজে অংশ নেন খাগড়াছড়ি জেলা বিএনপির সভাপতি ও সাবেক সংসদ সদস্য ওয়াদুদ ভূঁইয়া, মাটিরাঙ্গা উপজেলা আওয়ামী লীগের সাধারণ সম্পাদক সুবাস চাকমা ও মাটিরাঙ্গা পৌরসভার প্যানেল মেয়র মো. আলাউদ্দিন লিটন।মাটিরাঙ্গা উপজেলা স্বাস্থ্য কমপ্লেক্সে চিকিৎসাধীন আহতদের মধ্যে ৪ জনের অবস্থা আশংকাজনক বলে জানিয়েছেন হাসপাতালের আবাসিক মেডিকেল অফিসার ডা. সব্যসাচী নাথ। ডা. ক্যাপ্টেন আশরাফ হোসেনের নেতৃত্বে সেনাবাহিনীর একটি চিকিৎসক দল মাটিরাঙ্গা উপজেলা স্বাস্থ্য কমপ্লেক্সে চিকিৎসা কার্যক্রমে অংশগ্রহণ করে। ",['Natural Disaster'],Straight
80,80,"অর্থনৈতিক উন্নয়ন আর সম্ভাবনার নতুন দিগন্ত নিয়ে খুব শিগগিরই যাত্রা শুরু করতে যাচ্ছে দেশের তৃতীয় সমুদ্র বন্দর পায়রা। চট্টগ্রাম ও মংলার তুলনায় অনেক বেশি সুবিধা আর সহজ যোগাযোগ ব্যবস্থার কারণে এরই মধ্যে এ বন্দর নিয়ে আগ্রহ দেখিয়েছে নেপাল, ভুটান, চীন, ভারত এবং মিয়ানমারসহ দক্ষিণ এশিয়ার দেশগুলো। সড়ক ও নৌ পথে খুব সহজেই এখান থেকে পণ্য পৌঁছানো যাবে রাজধানী ঢাকাসহ দেশের যে কোনো প্রান্তে। এর চেয়ে বড় সুবিধা হল সমুদ্রগামী জাহাজ সরাসরি ভিড়তে পারবে এখানে। চট্টগ্রাম বা মংলার মতো বহির্নোঙর থেকে পণ্য খালাসের জন্য লাইটারেজ জাহাজ ব্যবহার করতে হবে না। দেশী-বিদেশী ব্যবসায়ীদের এ বন্দরের প্রতি আকৃষ্ট করতে মালামাল আমদানি-রফতানির ক্ষেত্রে শতকরা প্রায় ৮০ ভাগ শুল্ক ছাড় দেয়ার প্রস্তাব করেছে সরকার। পায়রাকে ঘিরে বিশেষ একটি অর্থনৈতিক অঞ্চল গড়ে তোলার পাশাপাশি নৌ-বাহিনীর ঘাঁটি স্থাপনের কাজও চলছে। সবমিলে দেশের অর্থনীতিতে গতি আনতে বিশাল কর্মযজ্ঞ চলছে পটুয়াখালী জেলার কলাপাড়ার রামনাবাদ নদী মোহনায় পায়রা সমুদ্র বন্দরকে ঘিরে।সংশ্লিষ্ট সূত্র জানায়, নাব্য সংকটে চট্টগ্রাম বন্দর পর্যন্ত পৌঁছতে পারে না সমুদ্রগামী সব জাহাজ। গভীর সমুদ্রে বহির্নোঙরে জাহাজ ভিড়িয়ে লাইটারেজ জাহাজে করে পণ্য আনতে হয় বন্দরে। এরপর রাজধানীতে পৌঁছাতে পাড়ি দিতে হয় প্রায় সাড়ে ৩শ’ কিলোমিটার সড়ক পথ। নৌপথে রাজধানীর কাছাকাছি পানগাঁও বন্দরে পৌঁছাতেও পড়তে হয় নানা জটিলতায়। সন্দ্বীপ চ্যানেলে জোয়ারের জন্য জাহাজগুলোকে বসে থাকতে হয় ঘণ্টার পর ঘণ্টা। অপরদিকে, গভীর সমুদ্রের ফেয়ারওয়ে বয়া থেকে মংলা সমুদ্র বন্দরের দূরত্ব প্রায় ১২৬ কিলোমিটার। এরপর রয়েছে পশুর চ্যানেলের নাব্য সংকট। মংলা সমুদ্র বন্দর থেকে নৌপথে ঢাকায় যেতে সময় লাগে ২৭-২৮ ঘণ্টা। সড়ক পথেও দূরত্ব সাড়ে ৩শ’ কিলোমিটারের বেশি।এসব জটিলতার কোনোটিই নেই পায়রা বন্দরে। পায়রা সমুদ্র বন্দর কর্তৃপক্ষের সদস্য (বন্দর ও সমুদ্র) ক্যাপ্টেন সাইদুর রহমান বলেন, এখান থেকে ঢাকায় যাওয়ার ক্ষেত্রে কোনো রকম নাব্য সংকটে পড়তে হবে না জাহাজগুলোতে। চ্যানেলের গভীরতা অনেক বেশি হওয়ায় সব ধরনের সমুদ্রগামী জাহাজ সরাসরি ভিড়তে পারবে। মংলা কিংবা চট্টগ্রামের মতো বেশ খানিকটা পথ পাড়ি দেয়া কিংবা লাইটারেজ জাহাজের মাধ্যমে দ্বিতীয় দফায় পণ্য পরিবহনের প্রয়োজন পড়বে না। সড়ক পথে এখান থেকে ঢাকার দূরত্ব মাত্র ২৮৬ কিলোমিটার। ২০১৮ সালের মধ্যে শেষ হবে পদ্মা সেতুর নির্মাণ কাজ। একই সঙ্গে ঢাকা থেকে পায়রা বন্দর পর্যন্ত ৪ লেনের সড়ক ও রেললাইন নির্মাণের পরিকল্পনাও নেয়া হয়েছে। সবকিছু সম্পন্ন হলে এই বন্দর থেকে মাত্র ৫ ঘণ্টায় পণ্য পৌঁছে যাবে ঢাকায়। তাছাড়া দেশের যে কোনো স্থানে খুব সহজে এবং কম সময়ে সড়ক কিংবা নৌপথে পৌঁছানো যাবে পণ্য। যেটা অন্য দুই বন্দরের ক্ষেত্রে সম্ভব নয়।বিভাগীয় শহর বরিশাল থেকে ৯০ কিলোমিটার আর জেলা শহর পটুয়াখালী থেকে প্রায় ৪০ কিলোমিটার দূরে অবস্থিত পায়রা সমুদ্র বন্দর। কলাপাড়া উপজেলা শহরের পূর্ব দক্ষিণ সীমান্তে সাগরের কোল ঘেঁষে অবস্থিত এ বন্দরে যাওয়ার মূল সড়কটির নির্মাণ কাজ শিগগিরই শুরু হবে। জমি অধিগ্রহণ থেকে শুরু করে প্রাথমিক কাজ সম্পন্ন হয়েছে এরই মধ্যে। প্রায় ১৬ একর জমির ওপর চলছে অবকাঠামো নির্মাণের কাজ। এরই মধ্যে ১ হাজার ১২৮ কোটি টাকা ব্যয়ে নির্মিত হয়েছে জেটি এবং অত্যাধুনিক কনটেইনার ক্যারিয়ার। শুল্ক স্টেশন স্থাপন করা হয়েছে। চলছে ওয়াটার ট্রিটমেন্ট প্লান্ট স্থাপন, অফিস ভবন এবং আনসার ভবন নির্মাণ। ট্রাক বা কনটেইনার লরি যাতে সরাসরি ঢুকতে পারে সেজন্য অত্যাধুনিক পন্টুন ও কনটেইনার ক্রেনও বসানো হয়েছে।বন্দর সংশ্লিষ্টরা জানান, মাদার ভেসেল বন্দরে আসার জন্য কমপক্ষে ৯ মিটার গভীরতা দরকার হয়। রামনাবাদ চ্যানেলে ভাটার সময়েও প্রায় ১৪ মিটার পানি থাকে। ফলে যে কোনো জাহাজ খুব সহজেই এসে ভিড়তে পারবে পায়রা বন্দরে। তবে শুরুতে যেহেতু কেবল নৌপথের ওপর নির্ভর করে বন্দরটি চালুর পরিকল্পনা চলছে, তাই রামনাবাদ চ্যানেলের লালুয়ার চারিপাড়া পয়েন্টে স্থাপন করা হচ্ছে জেটি।বন্দরের সদস্য ক্যাপ্টেন সাইদুর রহমান বলেন, এখন পর্যন্ত দিনক্ষণ ঠিক না হলেও শিগগিরই সীমিত আকারে বন্দরটি চালুর পরিকল্পনা রয়েছে। আপাতত আমরা নৌপথে পণ্য আনা নেয়া অপারেট করব। সে অনুযায়ী প্রস্তুতিও প্রায় শেষ পর্যায়ে। এরই মধ্যে শিপিং এজেন্ট, সিএন্ডএফ এবং ফ্রেইট ফরোয়ার্ড নিয়োগ দেয়া হয়েছে। সবকিছু ঠিক থাকলে মার্চ-এপ্রিলের মধ্যেই চালু হয়ে যাবে বন্দরটি।এদিকে পায়রা বন্দরের প্রতি দেশী-বিদেশী ব্যবসায়ীদের আকৃষ্ট করতে নানা প্রণোদনা দেয়ার উদ্যোগ নিয়েছে সরকার। বর্তমানে বন্দরে পণ্য উঠানামায় প্রতি টনে ৩৪ টাকা হারে শুল্ক দিতে হয়। কিন্তু পায়রা বন্দরের ক্ষেত্রে শতকরা ৮০ ভাগ ছাড়ে মাত্র ৬ টাকা ৮০ পয়সা শুল্ক নির্ধারণের প্রস্তাব করা হয়েছে। গত ১৯ ডিসেম্বর নৌ পরিবহন মন্ত্রণালয় থেকে এ সংক্রান্ত একটি চিঠি দেয়া হয়েছে এনবিআরকে। চিঠিতে পায়রা বন্দরের মাধ্যমে আমদানি করা পণ্যের ইনভয়েস মূল্যের ওপর আরোপিত শুল্ক, ভ্যাট এবং অগ্রিম আয়করসহ অন্যান্য চার্জে আগামী দুই বছর ৫০ ভাগ হারে ছাড় দেয়ার অনুরোধ জানানো হয়েছে। এ বিষয়ে এনবিআর চেয়ারম্যান নজিবুর রহমান বলেন, এই বন্দর ব্যবহারকারীদের বিশেষ সুবিধা দেয়ার নির্দেশ দিয়েছেন মাননীয় প্রধানমন্ত্রী। সবার সঙ্গে আলোচনা করেই প্রণোদনার বিষয়টি চূড়ান্ত করা হবে।পায়রা বন্দরে মোট ১৬টি জেটি নির্মাণের সিদ্ধান্ত রয়েছে। এখানে প্রায় সাড়ে ৭ হাজার কনটেইনারের সংকুলান হবে। চট্টগ্রাম সমুদ্র বন্দরে সংকুলান হয় মাত্র দেড় হাজার কনটেইনার। ফলে কার্গো হ্যান্ডেলিংয়ের খরচও নেমে আসবে অর্ধেকের নিচে।বেসরকারি গবেষণা সংস্থা ইমেজ অ্যান্ড ইনফরমেশনের নির্বাহী পরিচালক হাসান আবিদুর রেজা বলেন, এটি নেপাল ও ভুটানের বাণিজ্যের কেন্দ্রবিন্দুতে পরিণত হবে। এছাড়া বাংলাদেশ, চীন, ভারত ও মিয়ানমারের মধ্যে অর্থনৈতিক করিডোর স্থাপনের যে পরিকল্পনা চলছে ভৌগোলিক ও অবস্থানগত কারণে তারও প্রাণকেন্দ্র হয়ে উঠবে পায়রা।এ বন্দর ঘিরে সরকারের উন্নয়ন পরিকল্পনার বিষয়ে স্থানীয় সরকার মন্ত্রণালয় সংক্রান্ত সংসদীয় স্থায়ী কমিটির সভাপতি আবুল হাসানাত আবদুল্লাহ বলেন, এ বন্দরকে ঘিরে দীর্ঘমেয়াদি পরিকল্পনা গ্রহণ করা হয়েছে। এখানে পর্যটন শিল্পের বিকাশে বিশেষ এলাকা গড়ে তোলার পাশাপাশি গঠন করা হবে বিশেষ অর্থনৈতিক অঞ্চল। এজন্য এরই মধ্যে ১১৩ একর জায়গা চিহ্নিত করা হয়েছে।বিদ্যুৎ বিভাগ সূত্রে পাওয়া তথ্যানুযায়ী, পায়রা সমুদ্র বন্দরের কাছাকাছি আন্ধারমানিক ও রামনাবাদ নদীর মোহনায় কয়লাভিত্তিক ১৩২০ মেগাওয়াটের একটি বিদ্যুৎ কেন্দ্র নির্মাণের কাজ দ্রুতগতিতে এগিয়ে চলছে। বাংলাদেশ এবং চীনের যৌথ উদ্যোগে চলমান এই প্রকল্প থেকে ২০১৮ সালের শেষ নাগাদ বিদ্যুৎ পাওয়ার আশা রয়েছে।সংশ্লিষ্টরা জানান, এসব ছাড়াও এখানে প্রায় ৫০০ একর জমির ওপর চলছে নৌবাহিনীর ঘাঁটি নির্মাণের কাজ। এফবিসিসিআইয়ের পরিচালক এবং বরিশাল মেট্রোপলিটন চেম্বার অব কমার্সের প্রেসিডেন্ট নিজামউদ্দিন বলেন, পায়রাকে ঘিরে অর্থনীতির চাকা যে কতটা শক্তিশালী হবে তা এই মুহূর্তে বলে বোঝানো যাবে না। কেবল দক্ষিণাঞ্চলই নয়, পুরো দেশের অর্থনৈতিক প্রবৃদ্ধি নতুন মাত্রা পাবে এ বন্দরের মাধ্যমে। পৃথিবীর বিভিন্ন দেশে ব্যবসা-বাণিজ্যবিষয়ক সফরে গেলে সেখানকার ব্যবসায়ীরা আমাদের কাছে জানতে চায় পায়রা সমুদ্র বন্দর সম্পর্কে। বিশেষ করে দক্ষিণ এশিয়ার বিভিন্ন দেশের ব্যবসায়ীদের তো আগ্রহের শেষ নেই। তারা সহজে আর কম খরচে পণ্য পৌঁছাতে যায়। আর সেটা নিশ্চিত করতে পারবে পায়রা সমুদ্র বন্দর।","['Business & Economy', 'Government actions']",Straight
81,81,"ভাষা নিয়ে গর্ব করার মতো অনেক কিছুই আছে। বিশেষ করে সেই ভাষা যদি মানুষের যাপিত জীবনের উন্নয়নে ভূমিকা রাখে। সে ভূমিকাটি কী রকম? তা হচ্ছে এরকম- একজন ইংরেজি ভাষাভাষী আমেরিকান, তার ব্যবসার প্রয়োজনে চীনে গিয়ে চাইনিজ ভাষাটি শিখে নিচ্ছেন। বাংলা ভাষায় কবিতা লিখেছিলেন জীবনানন্দ দাশ। বাংলা ভাষায় গান লিখেছিলেন রবীন্দ্রনাথ ঠাকুর। আজ সেই কবিতা, সেই গান অন্য ভাষায় অনূদিত হচ্ছে। পাশ্চাত্যের কোনো প্রকাশনী তা প্রকাশ করে লুটে নিতে চাইছে মুনাফা। সবই হচ্ছে বাণিজ্যের কারণে। ভাষা যদি মুনাফা লাভের সিঁড়ি হয়ে ওঠে, তাহলে তা যে কোনো মহলে আদৃত হবে না কেন ?বাংলাদেশই বাংলা ভাষার চারণভূমি হিসেবে টিকে থাকবে। কথাগুলো বলছেন বাংলা ভাষাভাষী অনেক প্রাজ্ঞজন। অথচ এ বাংলাদেশেই এখন অনেক ইংলিশ মিডিয়াম স্কুল। অভিভাবকরা জানেন ও বোঝেন তাদের সন্তানদের বিশ্বের সঙ্গে পাল্লা দিয়ে গড়ে তুলতে হবে।ভাষাবিদ্যায় পারদর্শী হওয়ার কথা ভাবলে আমরা যে চিত্রটি প্রথমেই দেখি, তা হচ্ছে একটি অগ্রসরমান প্রজন্মর ভবিষ্যৎ। তা নির্মাণে প্রয়োজন নিরলস অধ্যবসায়। একটি প্রজন্ম শক্তিশালী হয়ে দাঁড়াতে দুটি বিষয়ের প্রয়োজন পড়ে খুব বেশি। প্রথমটি হচ্ছে সৎভাবে সমাজের অবকাঠামো নির্মাণ। আর দ্বিতীয়টি হচ্ছে সমকালের সঙ্গে সঙ্গতি রেখে কর্মপরিধির ব্যাপ্তি ঘটানো। কাজ করতে হলে একটি যোগ্য কর্মীবাহিনীর প্রয়োজন পড়ে, যারা তাদের মেধা ও মনন দিয়ে কাজ করবে নিরন্তর।জ্ঞানার্জনে ভাষা একটি ফ্যাক্টর তো বটেই। কারণ মানুষ না জানলে, সেই তথ্য-তত্ত্ব এবং সূত্রগুলোকে নিজের জীবনে, সমাজজীবনে প্রয়োগ করতে পারে না। সেজন্য প্রয়োজন পড়াশোনা। পড়াশোনা করতে হলে শিক্ষার প্রয়োজন। প্রয়োজন সেই ভাষাটিও রপ্ত করা। বাংলাদেশের নিরক্ষর মানুষ প্রয়োজনীয় অক্ষরজ্ঞান পেলে নিজেদের জীবনমান যেমন বদলাতে পারবেন, তেমনি পারবেন সমাজের চিত্রও বদলে দিতে। একজন শিক্ষিত মা-ই পারেন একটি শিক্ষিত জাতি উপহার দিতে। আমরা সে কথাটি সবাই জানি এবং মানি।ভাষার যত রকম প্রয়োজনীয়তার সংজ্ঞা আমরা তুলি না কেন, প্রধান কথাটি হচ্ছে একটি জাতিকে শিক্ষিত করে তোলার গুরুত্ব। মানুষ সুশিক্ষিত হলেই তার জ্ঞান খুলবে, সে উদার হবে, সৎ কাজগুলো করবে। এটাই নিয়ম। পাশ্চাত্যে আমরা উচ্চশিক্ষিতের যে হার দেখি, ওই জনশক্তিই রাষ্ট্র গঠন, পরিচালনায় একটি বিশেষ ভূমিকা রাখছে তা অস্বীকার করার উপায় নেই।আমার এক বন্ধু নিউইয়র্কের একটি বিশ্ববিদ্যালয়ে শিক্ষকতা করেন। পোলিশ এ বন্ধুটির সঙ্গে আমার নানা বিষয়ে কথা হয়। সমাজবিদ্যার এ শিক্ষক আমাকে বারবার বলেন, শক্তিশালী ভাষাই বিশ্বে পুঁজির আধিপত্য নিয়ন্ত্রণ করছে। তার কথাটি মোটেই মিথ্যা নয়। নিউইয়র্ক তথা গোটা উত্তর আমেরিকার একটি বিখ্যাত প্রকাশনা সংস্থা নরটন অ্যান্ড কোম্পানির বেশ কয়েকজন কর্ণধারের সঙ্গে ‘ভাষা ও সাহিত্য’ বিষয়ে আড্ডা দেয়ার সুযোগ হয়েছে। তারা একবাক্যে বলতে চান, মুনাফার লোভেই তারা মহাকবি ওমর খৈয়াম, জালালুদ্দিন রুমী থেকে নাজিম হিকমত, রবীন্দ্রনাথ কিংবা মাহমুদ দারবিশের রচনাবলিকে ইংরেজিতে অনুবাদের পৃষ্ঠপোষকতা করেছেন, নিজস্ব আঙ্গিকে। তারা তা ইংরেজিতে ছাপিয়েছেন। বাজারজাত করেছেন। এতে বিশ্বসাহিত্যে এসব মহৎ লেখক যেমন আদৃত হচ্ছেন কিংবা হয়েছেন, তেমনি তাদের বই বিক্রি করে আয় হয়েছে লাখ লাখ ডলারও।বাংলা ভাষার সন্তান বাঙালি জাতি। জাতিসত্তা থেকে এ চেতনা আমরা কোনো মতেই সরাতে পারব না। পারার কথাও নয়। কিন্তু এই বলে আমরা অন্যভাষা রপ্ত করব না বা করার আগ্রহ দেখাব না; তা তো হতে পারে না।এখানেও অর্থনৈতিক প্রতিপত্তির বিষয়টি আগে আসে খুব সঙ্গত কারণে। ভারতের কেরালা ও তামিলনাড়ু নামে দুটি অঙ্গরাজ্যের কথা আমরা জানি। কেরালা অঙ্গরাজ্যের মানুষ দুটি ভাষা জানেন বিশেষভাবে। একটি কেরালাদের নিজস্ব ভাষা মালেআলাম আর অন্যটি ইংরেজি। সেখানে হিন্দির তেমন দাপট নেই। একই অবস্থা তামিলনাড়ুতেও। তারা তামিল এবং ইংরেজি ভাষায় দক্ষ। বিদেশে চাকরি নিয়ে কেরালা-তামিল থেকে যারা আসেন, দেখলে মনে হয় ইংরেজি যেন তাদের মাতৃভাষাই। তাদের লক্ষ্যটি হচ্ছে, ভাষার আলো গ্রহণ করে একজন দক্ষ আইন প্রফেশনাল কিংবা টেকনোলজিস্ট হওয়া। আর সেজন্য তারা ইংরেজিকে প্রধান হাতিয়ার হিসেবে বেছে নেন স্কুলজীবন থেকেই।স্যাটেলাইট টিভির বিভিন্ন চ্যানেলে বাংলাদেশের বইমেলার ওপর অনুষ্ঠানগুলো প্রতিদিনই দেখি। মনে পড়ছে একবার একটি অনুষ্ঠানে দেখেছিলাম, একজন লেখক তার বইয়ের প্রচার করছেন একটি লাইভ অনুষ্ঠানে। তার গ্রন্থের বিষয় কীভাবে আলুর অধিক ফলন করা যায়। বিষয়টি চমকপ্রদ। বর্তমান বিশ্বে আলু চাষের প্রতিযোগিতা চলছে। খাদ্য হিসেবে পাশ্চাত্যে বিভিন্ন আইটেমের আলুখাদ্য জনপ্রিয় হলেও প্রাচ্যে তা জনপ্রিয় করার চেষ্টা করা হচ্ছে। আমি মনে করি একজন শিক্ষিত কৃষক ক্ষুদ্র আকারে তার নিজের অধিক ফলন অভিজ্ঞতা বিষয়টি হাতে লিখে, কম্পোজ করিয়ে অন্যদের মাঝে বিতরণ করতে পারেন। বিষয়টি ক্ষুদ্র হলেও প্রধান দিকটি হচ্ছে একজন শিক্ষিত কৃষকই তা পারবেন। আর সেজন্যই শিক্ষার বিষয়টি আগে আসছে। শিক্ষিত হলেই মনের প্রখরতা বাড়ে। আর শিক্ষাগ্রহণ করা যায় জীবনের শেষ দিনটি পর্যন্ত।প্রতি বছর বাংলাদেশে ভ্রমণবিষয়ক অনেক বই বের হয়। ট্যুরিজম আজকের প্রজন্মের একটি শখের বিষয়। সিলেট কিংবা রাঙ্গামাটিতে কী দেখা যাবে- তা জানতে পারছে তারা ওই বই পড়েই। কয়েক বছর আগে আমরা ফ্লোরিডা অঙ্গরাজ্যের কয়েকটি কৃষিফার্ম সফর করতে গিয়েছিলাম। ফ্লোরিডায় বেশকিছু ফার্ম আছে, যেগুলোর সব কর্মীই স্প্যানিশ ভাষাভাষী। এরা ইংরেজি একটি অক্ষরও জানেন না। সেখানে কৃষিবিষয়ক সরকারি পুস্তিকাগুলো স্প্যানিশ ভাষায়ই বিতরণ করা হয় সরকারি উদ্যোগে।হ্যাঁ, ভাষার আলো ছড়িয়ে দিতে সরকারি পৃষ্ঠপোষকতা উদ্যোগের প্রয়োজন খুবই জরুরি। বাংলাদেশের ভেতরে আদিবাসী ভাষার অনেক কবি, সাহিত্যিক, মনীষী, চিন্তাবিদ, দীক্ষক আছেন যাদের নামটি পর্যন্তও হয়তো আমরা জানি না। তাদের চিন্তাচেতনা যদি বাংলায় রূপান্তরিত হতো তবে বাংলা ভাষাভাষীরা হয়তো তা জেনে উপকৃত হতে পারতেন। একই দেশের ভেতরেই আছে অনেক ভাষা। আর এক বিশ্বে কত ভাষা আছে তা জানার সুযোগ হয়তো সব মানুষের পুরো জীবনেও আসবে না।আমি সব সময়ই রূপান্তরে বিশ্বাস করি। রূপান্তরই হচ্ছে ফিরে আসা, অনূদিত হওয়া কিংবা বিবর্তিত হওয়া। বিবর্তন না হলে নতুনের উন্মেষ ঘটে না। তুলনামূলক আলোচনা ছাড়া জানা যায় না বিশ্বের ভাষার নান্দনিক বিবর্তন কীভাবে ঘটছে। লক্ষ করেছি, চলতি সময়ে বইমেলায় বেশকিছু দুর্লভ প্রাচীন ভাষা ও সাহিত্য যেমন চর্যাপদ, সিলেটি নগরী, আদিবাসী শ্লোক নিয়ে বেশ কাজ হয়েছে। আজকের লেখকরা বাংলা ভাষায়ই লিখছেন ক্যারিয়ার গড়াবিষয়ক বই। ওপরে কীভাবে উঠবেন। চাকরির সিঁড়ি কীভাবে নির্মাণ করবেন। ভাষা প্রয়োজনেই শেখে মানুষ।নিউইয়র্কের একজন নতুন প্রজন্মের বাঙালি-মার্কিন আইনজীবীকে জানি যিনি তার পেশাগত কারণেই শিখে নিয়েছেন বাংলা ভাষা, বাংলা অভিধান তালাশ করে।এগুলো আশার বিষয়। আমি মনে করি এসব উৎস সন্ধানই প্রজন্মকে স্বনির্ভরতার পথে এগিয়ে নিয়ে যাবে। বিজ্ঞান ও প্রযুক্তির উন্নতি সাধনের পাশাপাশি ভাষা ও সাহিত্য অঙ্গনেও এগিয়ে যাবে স্বপ্নের বাংলাদেশ।বাংলাদেশে এখন বইমেলা চলছে। বই প্রকাশিত হতে শুরু করেছে লন্ডন, নিউইয়র্ক থেকেও স্থানীয় বাংলা প্রকাশনীর মাধ্যমে। কারণ বাংলা কম্পোজ এখন খুবই সহজ।বিভিন্ন ভাষার বেশ কিছু অনুবাদগ্রন্থ এরই মধ্যে বেরিয়েছে। বাংলাদেশের প্রকাশকরা অনুবাদ গ্রন্থের প্রতি যত মনোযোগী হবেন, ততই লাভ বাংলা ভাষার। বাংলা সাহিত্যের। মূল কথা হল, সাহিত্যের রস আস্বাদন করা। তা যদি ইংরেজিতেও হয় ক্ষতি কী?ভাষার আলো গ্রহণের একটা প্রতিযোগিতা চলছে আজকের বিশ্বে, নিজেকে টিকিয়ে রাখার কারণেই। বাঙালি প্রজন্ম তা থেকে পিছিয়ে থাকবে কেন? মনে রাখতে হবে, ‘ভাষার অর্থনীতি’ নামে একটি শক্তি এখন প্রজন্মের দরজায় কড়া নাড়ছে। যত জ্ঞান-তত অর্থ, এমন একটা নীতি চালাতে চাইছে পশ্চিমা বিশ্ব। ফলে প্রযুক্তির শক্তির পাশাপাশি ভাষার শক্তিও দিনে দিনে প্রখর হচ্ছে। যে আলো ধারণ করা প্রয়োজন প্রতিটি অগ্রসরমান মানুষেরই।ফকির ইলিয়াস : যুক্তরাষ্ট্র প্রবাসী লেখক[]",['Discourse'],Commentary
82,82,"অর্থনৈতিক উন্নয়ন আর সম্ভাবনার নতুন দিগন্ত নিয়ে খুব শিগগিরই যাত্রা শুরু করতে যাচ্ছে দেশের তৃতীয় সমুদ্র বন্দর পায়রা। চট্টগ্রাম ও মংলার তুলনায় অনেক বেশি সুবিধা আর সহজ যোগাযোগ ব্যবস্থার কারণে এরই মধ্যে এ বন্দর নিয়ে আগ্রহ দেখিয়েছে নেপাল, ভুটান, চীন, ভারত এবং মিয়ানমারসহ দক্ষিণ এশিয়ার দেশগুলো। সড়ক ও নৌ পথে খুব সহজেই এখান থেকে পণ্য পৌঁছানো যাবে রাজধানী ঢাকাসহ দেশের যে কোনো প্রান্তে। এর চেয়ে বড় সুবিধা হল সমুদ্রগামী জাহাজ সরাসরি ভিড়তে পারবে এখানে। চট্টগ্রাম বা মংলার মতো বহির্নোঙর থেকে পণ্য খালাসের জন্য লাইটারেজ জাহাজ ব্যবহার করতে হবে না। দেশী-বিদেশী ব্যবসায়ীদের এ বন্দরের প্রতি আকৃষ্ট করতে মালামাল আমদানি-রফতানির ক্ষেত্রে শতকরা প্রায় ৮০ ভাগ শুল্ক ছাড় দেয়ার প্রস্তাব করেছে সরকার। পায়রাকে ঘিরে বিশেষ একটি অর্থনৈতিক অঞ্চল গড়ে তোলার পাশাপাশি নৌ-বাহিনীর ঘাঁটি স্থাপনের কাজও চলছে। সবমিলে দেশের অর্থনীতিতে গতি আনতে বিশাল কর্মযজ্ঞ চলছে পটুয়াখালী জেলার কলাপাড়ার রামনাবাদ নদী মোহনায় পায়রা সমুদ্র বন্দরকে ঘিরে।সংশ্লিষ্ট সূত্র জানায়, নাব্য সংকটে চট্টগ্রাম বন্দর পর্যন্ত পৌঁছতে পারে না সমুদ্রগামী সব জাহাজ। গভীর সমুদ্রে বহির্নোঙরে জাহাজ ভিড়িয়ে লাইটারেজ জাহাজে করে পণ্য আনতে হয় বন্দরে। এরপর রাজধানীতে পৌঁছাতে পাড়ি দিতে হয় প্রায় সাড়ে ৩শ’ কিলোমিটার সড়ক পথ। নৌপথে রাজধানীর কাছাকাছি পানগাঁও বন্দরে পৌঁছাতেও পড়তে হয় নানা জটিলতায়। সন্দ্বীপ চ্যানেলে জোয়ারের জন্য জাহাজগুলোকে বসে থাকতে হয় ঘণ্টার পর ঘণ্টা। অপরদিকে, গভীর সমুদ্রের ফেয়ারওয়ে বয়া থেকে মংলা সমুদ্র বন্দরের দূরত্ব প্রায় ১২৬ কিলোমিটার। এরপর রয়েছে পশুর চ্যানেলের নাব্য সংকট। মংলা সমুদ্র বন্দর থেকে নৌপথে ঢাকায় যেতে সময় লাগে ২৭-২৮ ঘণ্টা। সড়ক পথেও দূরত্ব সাড়ে ৩শ’ কিলোমিটারের বেশি।এসব জটিলতার কোনোটিই নেই পায়রা বন্দরে। পায়রা সমুদ্র বন্দর কর্তৃপক্ষের সদস্য (বন্দর ও সমুদ্র) ক্যাপ্টেন সাইদুর রহমান বলেন, এখান থেকে ঢাকায় যাওয়ার ক্ষেত্রে কোনো রকম নাব্য সংকটে পড়তে হবে না জাহাজগুলোতে। চ্যানেলের গভীরতা অনেক বেশি হওয়ায় সব ধরনের সমুদ্রগামী জাহাজ সরাসরি ভিড়তে পারবে। মংলা কিংবা চট্টগ্রামের মতো বেশ খানিকটা পথ পাড়ি দেয়া কিংবা লাইটারেজ জাহাজের মাধ্যমে দ্বিতীয় দফায় পণ্য পরিবহনের প্রয়োজন পড়বে না। সড়ক পথে এখান থেকে ঢাকার দূরত্ব মাত্র ২৮৬ কিলোমিটার। ২০১৮ সালের মধ্যে শেষ হবে পদ্মা সেতুর নির্মাণ কাজ। একই সঙ্গে ঢাকা থেকে পায়রা বন্দর পর্যন্ত ৪ লেনের সড়ক ও রেললাইন নির্মাণের পরিকল্পনাও নেয়া হয়েছে। সবকিছু সম্পন্ন হলে এই বন্দর থেকে মাত্র ৫ ঘণ্টায় পণ্য পৌঁছে যাবে ঢাকায়। তাছাড়া দেশের যে কোনো স্থানে খুব সহজে এবং কম সময়ে সড়ক কিংবা নৌপথে পৌঁছানো যাবে পণ্য। যেটা অন্য দুই বন্দরের ক্ষেত্রে সম্ভব নয়।বিভাগীয় শহর বরিশাল থেকে ৯০ কিলোমিটার আর জেলা শহর পটুয়াখালী থেকে প্রায় ৪০ কিলোমিটার দূরে অবস্থিত পায়রা সমুদ্র বন্দর। কলাপাড়া উপজেলা শহরের পূর্ব দক্ষিণ সীমান্তে সাগরের কোল ঘেঁষে অবস্থিত এ বন্দরে যাওয়ার মূল সড়কটির নির্মাণ কাজ শিগগিরই শুরু হবে। জমি অধিগ্রহণ থেকে শুরু করে প্রাথমিক কাজ সম্পন্ন হয়েছে এরই মধ্যে। প্রায় ১৬ একর জমির ওপর চলছে অবকাঠামো নির্মাণের কাজ। এরই মধ্যে ১ হাজার ১২৮ কোটি টাকা ব্যয়ে নির্মিত হয়েছে জেটি এবং অত্যাধুনিক কনটেইনার ক্যারিয়ার। শুল্ক স্টেশন স্থাপন করা হয়েছে। চলছে ওয়াটার ট্রিটমেন্ট প্লান্ট স্থাপন, অফিস ভবন এবং আনসার ভবন নির্মাণ। ট্রাক বা কনটেইনার লরি যাতে সরাসরি ঢুকতে পারে সেজন্য অত্যাধুনিক পন্টুন ও কনটেইনার ক্রেনও বসানো হয়েছে।বন্দর সংশ্লিষ্টরা জানান, মাদার ভেসেল বন্দরে আসার জন্য কমপক্ষে ৯ মিটার গভীরতা দরকার হয়। রামনাবাদ চ্যানেলে ভাটার সময়েও প্রায় ১৪ মিটার পানি থাকে। ফলে যে কোনো জাহাজ খুব সহজেই এসে ভিড়তে পারবে পায়রা বন্দরে। তবে শুরুতে যেহেতু কেবল নৌপথের ওপর নির্ভর করে বন্দরটি চালুর পরিকল্পনা চলছে, তাই রামনাবাদ চ্যানেলের লালুয়ার চারিপাড়া পয়েন্টে স্থাপন করা হচ্ছে জেটি।বন্দরের সদস্য ক্যাপ্টেন সাইদুর রহমান বলেন, এখন পর্যন্ত দিনক্ষণ ঠিক না হলেও শিগগিরই সীমিত আকারে বন্দরটি চালুর পরিকল্পনা রয়েছে। আপাতত আমরা নৌপথে পণ্য আনা নেয়া অপারেট করব। সে অনুযায়ী প্রস্তুতিও প্রায় শেষ পর্যায়ে। এরই মধ্যে শিপিং এজেন্ট, সিএন্ডএফ এবং ফ্রেইট ফরোয়ার্ড নিয়োগ দেয়া হয়েছে। সবকিছু ঠিক থাকলে মার্চ-এপ্রিলের মধ্যেই চালু হয়ে যাবে বন্দরটি।এদিকে পায়রা বন্দরের প্রতি দেশী-বিদেশী ব্যবসায়ীদের আকৃষ্ট করতে নানা প্রণোদনা দেয়ার উদ্যোগ নিয়েছে সরকার। বর্তমানে বন্দরে পণ্য উঠানামায় প্রতি টনে ৩৪ টাকা হারে শুল্ক দিতে হয়। কিন্তু পায়রা বন্দরের ক্ষেত্রে শতকরা ৮০ ভাগ ছাড়ে মাত্র ৬ টাকা ৮০ পয়সা শুল্ক নির্ধারণের প্রস্তাব করা হয়েছে। গত ১৯ ডিসেম্বর নৌ পরিবহন মন্ত্রণালয় থেকে এ সংক্রান্ত একটি চিঠি দেয়া হয়েছে এনবিআরকে। চিঠিতে পায়রা বন্দরের মাধ্যমে আমদানি করা পণ্যের ইনভয়েস মূল্যের ওপর আরোপিত শুল্ক, ভ্যাট এবং অগ্রিম আয়করসহ অন্যান্য চার্জে আগামী দুই বছর ৫০ ভাগ হারে ছাড় দেয়ার অনুরোধ জানানো হয়েছে। এ বিষয়ে এনবিআর চেয়ারম্যান নজিবুর রহমান বলেন, এই বন্দর ব্যবহারকারীদের বিশেষ সুবিধা দেয়ার নির্দেশ দিয়েছেন মাননীয় প্রধানমন্ত্রী। সবার সঙ্গে আলোচনা করেই প্রণোদনার বিষয়টি চূড়ান্ত করা হবে।পায়রা বন্দরে মোট ১৬টি জেটি নির্মাণের সিদ্ধান্ত রয়েছে। এখানে প্রায় সাড়ে ৭ হাজার কনটেইনারের সংকুলান হবে। চট্টগ্রাম সমুদ্র বন্দরে সংকুলান হয় মাত্র দেড় হাজার কনটেইনার। ফলে কার্গো হ্যান্ডেলিংয়ের খরচও নেমে আসবে অর্ধেকের নিচে।বেসরকারি গবেষণা সংস্থা ইমেজ অ্যান্ড ইনফরমেশনের নির্বাহী পরিচালক হাসান আবিদুর রেজা বলেন, এটি নেপাল ও ভুটানের বাণিজ্যের কেন্দ্রবিন্দুতে পরিণত হবে। এছাড়া বাংলাদেশ, চীন, ভারত ও মিয়ানমারের মধ্যে অর্থনৈতিক করিডোর স্থাপনের যে পরিকল্পনা চলছে ভৌগোলিক ও অবস্থানগত কারণে তারও প্রাণকেন্দ্র হয়ে উঠবে পায়রা।এ বন্দর ঘিরে সরকারের উন্নয়ন পরিকল্পনার বিষয়ে স্থানীয় সরকার মন্ত্রণালয় সংক্রান্ত সংসদীয় স্থায়ী কমিটির সভাপতি আবুল হাসানাত আবদুল্লাহ বলেন, এ বন্দরকে ঘিরে দীর্ঘমেয়াদি পরিকল্পনা গ্রহণ করা হয়েছে। এখানে পর্যটন শিল্পের বিকাশে বিশেষ এলাকা গড়ে তোলার পাশাপাশি গঠন করা হবে বিশেষ অর্থনৈতিক অঞ্চল। এজন্য এরই মধ্যে ১১৩ একর জায়গা চিহ্নিত করা হয়েছে।বিদ্যুৎ বিভাগ সূত্রে পাওয়া তথ্যানুযায়ী, পায়রা সমুদ্র বন্দরের কাছাকাছি আন্ধারমানিক ও রামনাবাদ নদীর মোহনায় কয়লাভিত্তিক ১৩২০ মেগাওয়াটের একটি বিদ্যুৎ কেন্দ্র নির্মাণের কাজ দ্রুতগতিতে এগিয়ে চলছে। বাংলাদেশ এবং চীনের যৌথ উদ্যোগে চলমান এই প্রকল্প থেকে ২০১৮ সালের শেষ নাগাদ বিদ্যুৎ পাওয়ার আশা রয়েছে।সংশ্লিষ্টরা জানান, এসব ছাড়াও এখানে প্রায় ৫০০ একর জমির ওপর চলছে নৌবাহিনীর ঘাঁটি নির্মাণের কাজ। এফবিসিসিআইয়ের পরিচালক এবং বরিশাল মেট্রোপলিটন চেম্বার অব কমার্সের প্রেসিডেন্ট নিজামউদ্দিন বলেন, পায়রাকে ঘিরে অর্থনীতির চাকা যে কতটা শক্তিশালী হবে তা এই মুহূর্তে বলে বোঝানো যাবে না। কেবল দক্ষিণাঞ্চলই নয়, পুরো দেশের অর্থনৈতিক প্রবৃদ্ধি নতুন মাত্রা পাবে এ বন্দরের মাধ্যমে। পৃথিবীর বিভিন্ন দেশে ব্যবসা-বাণিজ্যবিষয়ক সফরে গেলে সেখানকার ব্যবসায়ীরা আমাদের কাছে জানতে চায় পায়রা সমুদ্র বন্দর সম্পর্কে। বিশেষ করে দক্ষিণ এশিয়ার বিভিন্ন দেশের ব্যবসায়ীদের তো আগ্রহের শেষ নেই। তারা সহজে আর কম খরচে পণ্য পৌঁছাতে যায়। আর সেটা নিশ্চিত করতে পারবে পায়রা সমুদ্র বন্দর।","['Politics', 'Business & Economy', 'Government actions']",Straight
83,83,"ভারতে পাচার হওয়া ২৭ বাংলাদেশীকে ফেরত দিয়েছে ভারত। ভারত সরকারের দেয়া বিশেষ ‘ট্রাভেল পারমিটের’ মাধ্যমে তাদের বাংলাদেশের হাতে তুলে দেয়া হয়। শুক্রবার দুপুরে তারা সিলেটের শেওলা চেকপোস্ট দিয়ে তারা বাংলাদেশে প্রবেশ করেন। দুই থেকে চার বছর সাজা ভোগের পর তারা দেশে ফিরেছেন। তাদের বাড়ি চাঁপাইনবাবগঞ্জ জেলার বিভিন্ন স্থানে। সংশ্লিষ্ট সূত্র ২৭ বাংলাদেশীকে ফেরত দেয়ার কথা স্বীকার করেছে। শেওলা ইমিগ্রেশন পুলিশ সূত্র জানায়, ভালো কাজের প্রলোভন দেখিয়ে ২০১২ সালে চাঁপাইনবাবগঞ্জের ৩১ জনকে ভারতে নিয়ে যাওয়া হয়েছিল। পরে অবৈধ অনুপ্রবেশের অভিযোগে তাদের গ্রেফতার করে ভারতীয় আইনশৃংখলা বাহিনী। আদালত তাদের বিভিন্ন মেয়াদে দণ্ড দেন। ওই দণ্ড ভোগের পর ২৭ জনকে ফিরিয়ে দেয়া হয় শুক্রবার। এ সময় বাংলাদেশের পক্ষে উপস্থিত ছিলেন সিলেটের অতিরিক্ত পুলিশ সুপার সুজ্ঞান চাকমা, বিয়ানীবাজার থানার ওসি জুবের আহমদ পিপিএম, শেওলা ইমিগ্রেশন কর্মকর্তা রুস্তুম আলী। ভারতের পক্ষে উপস্থিত ছিলেন সুতারকান্দি ইমগ্রেশন কর্মকর্তা এস চক্রবর্তী, বিক্রম ব্যানার্জি ও ১৩৩ বিএসএফের কোম্পানি কমান্ডার পিএম গনেশ। ফেরত আসা বাংলাদেশীরা হলেন চাঁপাইনবাবগঞ্জের আবদুুল খালিক, মাশিরুল ইসলাম, আনারুল হক, কাইউম আলী, আ. রহিম, জহির উদ্দীন, আবদুল খালিক তোফাজুল হক, আরিফুল, মো. কবির, আনোয়ারুল, মো. আ. মান্নান, মো. মিজানুর রহমান, মো. রহিম উদ্দিন, মো. সাদেকুল ইসলাম, মো. আতিকুল, জাহাঙ্গীর ইসলাম, মো. জিয়াউল হক, রহিম, তোবজুল হোসেন, আবদুস সালাম, জাহাঙ্গীর আলম ও মো. রেজাউল করিম। সিলেটের অতিরিক্ত পুলিশ সুপার সুজ্ঞান চাকমা বলেন, বাংলাদেশ সরকারের দুুুরদর্শিতার কারণে চার বছর পর দেশে ফিরছেন ২৭ জন বাংলাদেশী। ভারতসহ বিশ্বের বিভিন্ন দেশের জেলহাজতে থাকা বাংলাদেশীদের ফিরিয়ে আনতে বাংলাদেশ সরকার কাজ করে যাচ্ছে। ","['International Affairs', 'Government actions']",Straight
84,84,"রোহিঙ্গা সমস্যা সাম্প্রতিক বিশ্বে সবচেয়ে আলোচিত একটি বিষয়। সম্প্রতি মিয়ানমারে রোহিঙ্গাদের বিরুদ্ধে ‘জাতিগত নিধনযজ্ঞ’ শুরু হওয়ায় বাংলাদেশে টর্নেডো গতিতে তাদের আগমন ঘটেছে। এতে রোহিঙ্গা ইস্যুটি আন্তর্জাতিক মহলে ব্যাপকভাবে আলোচিত হচ্ছে। তবে রোহিঙ্গা ইস্যু নিয়ে বাংলাদেশের সঙ্গে প্রতিবেশী মিয়ানমারের সমস্যা দীর্ঘদিনের। এ ঘটনার প্রেক্ষাপট রচিত হয়েছে বহুদিন আগে থেকেই। উল্লেখ্য, দক্ষিণ-পূর্ব এশিয়ার দেশহীন মানুষ বলে পরিচিত রোহিঙ্গা জাতি বর্তমান বিশ্বের সবচেয়ে নির্যাতিত সংখ্যালঘু জনগোষ্ঠী। রোহিঙ্গারা মিয়ানমারের রাখাইন (পূর্ব নাম আরাকান) প্রদেশের অধিবাসী। ঐতিহাসিক তথ্য সূত্র থেকে জানা যায়, খ্রিস্টীয় অষ্টম শতাব্দী থেকে বর্তমান রোহিঙ্গাদের পূর্বপুরুষের বসবাস আরাকানে। এ সময় থেকে বার্মার আরাকান দখলের পূর্ব পর্যন্ত রোহিঙ্গা মুসলমানরা তাদের প্রতিবেশী রাখাইন বৌদ্ধ সম্প্রদায়ের সঙ্গে শান্তিপূর্ণ সহাবস্থান করে আসছিল। আরাকানের রাজপ্রাসাদে বৌদ্ধধর্ম ও ইসলামের অনুসারীদের মধ্যে এক ধরনের ঐক্যের বন্ধন ছিল। সমসাময়িক বাংলা সাহিত্যে এর অসংখ্য প্রমাণ রয়েছে। এক সময় আরাকানের রাজধানী ম্রাউক উ ছিল একটি কসমোপলিটন শহর এবং একে ভেনিসের সঙ্গে তুলনা করা হতো। কিন্তু বার্মা রাজা বোধপায়া কর্তৃক ১৭৮৪ সালে স্বাধীন আরাকান রাজ্যটি দখল করে নেয়ার পরই অবস্থার পরিবর্তন শুরু হয়। রোহিঙ্গা মুসলমানদের প্রতি দখলদার বার্মা রাজাদের নিপীড়ন, নির্যাতন ও হত্যাযজ্ঞের ফলে উনিশ শতকের শুরুতে অসংখ্য রোহিঙ্গা আরাকান ছেড়ে বৃহত্তর চট্টগ্রামের পার্বত্য অঞ্চলে এসে বসতি স্থাপন করে। এভাবেই এক দীর্ঘস্থায়ী রোহিঙ্গা সংকটের সূচনা হয়। ১৮২৫ সালে বার্মায় ব্রিটিশ ঔপনিবেশিক শাসন প্রতিষ্ঠিত হয়। ব্রিটিশ শাসনাধীনেও রোহিঙ্গা মুসলিম জনগোষ্ঠীর ভাগ্যের কোনো পরিবর্তন হয়নি। দ্বিতীয় বিশ্বযুদ্ধ শেষে ১৯৪৮ সালে বার্মা স্বাধীনতা লাভ করে। পরে শুধু রোহিঙ্গা নিপীড়ন বৃদ্ধি নয়, তাদের সংখ্যালঘু হিসেবে সাংবিধানিক স্বীকৃতি থেকেও বঞ্চিত করা হয়। ১৯৬২ সালে বার্মা সামরিক শাসনাধীনে পতিত হয়। সামরিক জান্তা নে উইনের আমলে ১৯৭৪ সালে আরাকানকে বৌদ্ধ প্রদেশ ঘোষণা করে ধর্মীয় গোষ্ঠী হিসেবে মুসলমানদের অস্তিত্ব অস্বীকার করা হয়।রোহিঙ্গা সমস্যাটি রাষ্ট্রীয় পর্যায়ে প্রথম দৃশ্যপটে আসে ১৯৭৬-৭৭ সালে। এ সময় নে উইনের সামরিক সরকারের পরিচালিত Sabe Operation, King Dragon ও Nag Min নামে নৃশংস রোহিঙ্গা নিধন অভিযানে হাজার হাজার রোহিঙ্গা প্রাণ হারায়। জীবন রক্ষার্থে ১৯৭৮ সালে প্রায় ২ লাখ রোহিঙ্গা সীমান্ত অতিক্রম করে বাংলাদেশের কক্সবাজার জেলার টেকনাফ ও উখিয়ায় আশ্রয় নেয়। এর মধ্য দিয়ে বাংলাদেশ এক দীর্ঘস্থায়ী রোহিঙ্গা সমস্যার আবর্তে পড়ে। অবশ্য ১৯৭৮ সালে বাংলাদেশ ও মিয়ানমারের সঙ্গে একটি সমঝোতামূলক দ্বিপক্ষীয় চুক্তির মাধ্যমে সমস্যাটির শান্তিপূর্ণ সমাধান হয়। তৎকালীন বার্মা সরকার বাংলাদেশে আসা রোহিঙ্গাদের ফিরিয়ে নেয়। কিন্তু ১৯৮২ সালে প্রণীত নাগরিকত্ব আইনে রোহিঙ্গাদের নাগরিক অধিকার কেড়ে নেয়া হয়। এতে নাগরিকত্ব বঞ্চিত হয়ে শত শত বছর বাস করা রোহিঙ্গারা আরাকানে নিজেদের বাস্তুভিটায় উদ্বাস্তুতে পরিণত হয়। আর এভাবেই বিশ্বের বুকে আত্মপ্রকাশ ঘটে রাষ্ট্রবিহীন সবচেয়ে বড় এক অবহেলিত জনগোষ্ঠীর। ১৯৯১ সালে ‘অপারেশন পি থায়া বা অপারেশ কিন’ এবং ‘বিউটিফুল ন্যাশন’ নামে দ্বিতীয় পর্যায়ে বড় আকারের রোহিঙ্গা উচ্ছেদ অভিযান ও গণহত্যা চালানো হয়। ফলে আবারও জীবন বাঁচানোর লক্ষ্যে বিপুলসংখ্যক রোহিঙ্গা বাংলাদেশে প্রবেশ করে। খালেদা জিয়ার নেতৃত্বাধীন তৎকালীন বাংলাদেশ সরকার মানবিক বিবেচনায় এদের আশ্রয় দেয়। ২০১২ ও ২০১৫ সালে মিয়ানমারে আবারও বড় ধরনের রোহিঙ্গা নিধন শুরু হলে আশ্রয়হীন রোহিঙ্গারা বাংলাদেশে প্রবেশের চেষ্টা করে। তবে বাংলাদেশের সীমান্তরক্ষী বর্ডার গার্ডের সতর্ক বাধার ফলে এ পর্যায়ে তারা বড় আকারে বাংলাদেশে প্রবেশে ব্যর্থ হয়। তখন তাদের উল্লেখযোগ্যসংখ্যক মালয়েশিয়া এবং ইন্দোনেশিয়ায় আশ্রয় নেয়। ২০১৭ সালের আগস্ট থেকে নতুন করে রোহিঙ্গা নিধন অভিযান শুরু করেছে মিয়ানমার সরকার। নতুন করে সৃষ্ট সহিংস নীতিতে এরই মধ্যে প্রাণ হারিয়েছেন হাজার হাজার রোহিঙ্গা। মিয়ানমার বাহিনী ও উগ্র রাখাইন বৌদ্ধদের বীভৎস হত্যা ও ধ্বংসযজ্ঞ থেকে প্রাণ বাঁচাতে এ পর্যন্ত বাংলাদেশে নতুন করে আরও চার লাখের বেশি রোহিঙ্গা আশ্রয় নিয়েছে। এদের আগমনের ঢল অব্যাহত আছে। রাখাইন রাজ্যে মিয়ানমারের সরকারি বাহিনী এবং রাখাইন বৌদ্ধদের এবারের রোহিঙ্গা নির্যাতনের ঘটনায় এরই মধ্যে আন্তর্জাতিক অঙ্গনে ব্যাপক সমালোচনার ঝড় উঠেছে। রাশিয়া, চীন ও ভারত ছাড়া বিশ্বের অধিকাংশ দেশ, জাতিসংঘ, ইউরোপীয় ইউনিয়ন, ওআইসিসহ বিভিন্ন আন্তর্জাতিক সংস্থা মিয়ানমার সরকারের বিরুদ্ধে রোহিঙ্গা জাতিগত নিধনের অভিযোগ এনে অবিলম্বে তা বন্ধ করার জন্য মিয়ানমারের প্রতি জোর দাবি জানিয়েছে। অ্যামনেস্টি ইন্টারন্যাশনাল দাবি করেছে, রোহিঙ্গা নিধনের জন্য মিয়ানমার ‘স্কর্চড আর্থ’ (পোড়ামাটি) নীতি গ্রহণ করেছে। মার্কিন যুক্তরাষ্ট্র রোহিঙ্গা সমস্যা সমাধানে জাতিসংঘ নিরাপত্তা পরিষদকে বলিষ্ঠ ও দ্রুত পদক্ষেপ নেয়ার আহ্বান জানিয়েছে।আমরা লক্ষ্য করছি, রোহিঙ্গা হত্যা বন্ধ এবং তাদের উচ্ছেদ বন্ধে মিয়ানমারের ওপর আন্তর্জাতিক চাপ বাড়ছে। কিন্তু তাতে মিয়ানমার কোনো ভ্রূক্ষেপই করছে না। ফলে অব্যাহতভাবে রোহিঙ্গা নিধন এবং তাদের বাস্তুচ্যুতির ঘটনা ঘটছে। এদিকে রোহিঙ্গা ইস্যুতে শান্তিতে নোবেল বিজয়ী অং সান সু চির সাম্প্রতিক অবস্থান ও মনোভাবে বিশ্ববাসীর মতো আমরাও হতবাক। ২৫ আগস্ট নতুন করে রোহিঙ্গা জাতিগত নিধন শুরু হওয়ার ২৪ দিন পর সু চি এ বিষয়ে প্রথম আনুষ্ঠানিক বক্তব্য দেন। ১৯ সেপ্টেম্বর জাতির উদ্দেশে দেয়া এক টেলিভিশন ভাষণে তিনি রোহিঙ্গা সমস্যার বাস্তব চিত্র আড়াল করেন। পরস্পরবিরোধী তথ্য দিয়ে মিয়ানমার সরকার শুধু দায় এড়ানোরই চেষ্টা করেনি, বরং আন্তর্জাতিক সম্প্রদায়কে বিভ্রান্ত করার চেষ্টা করেছে। এরই মধ্যে তার এ ভাষণ ব্যাপকভাবে সমালোচিত হয়েছে। এতদসত্ত্বেও রোহিঙ্গা ইস্যুতে তার অবস্থান অনড়।ওপরের আলোচনায় এটাই স্পষ্ট যে, রোহিঙ্গা সমস্যা দীর্ঘ কয়েক যুগ ধরে রাষ্ট্রীয় পৃষ্ঠপোষকতায় চলে আসা একটি ‘এথনিক ক্লিনজিং’ বা জাতিগত নিধন। এর মাধ্যমে মিয়ানমার সরকার শত শত বছর আরাকানে বসবাসকারী রোহিঙ্গা মুসলমানদের সেখান থেকে বহিষ্কার করতে চায়। তারা রোহিঙ্গাদের বাঙালি অনুপ্রবেশকারী হিসেবে আখ্যায়িত করে তাদের দায় বাংলাদেশের ওপর চাপাতে চায়। তবে তাদের এ দাবি মোটেও সত্য নয়। নৃতাত্ত্বিক বা বংশগত ধারা অনুযায়ী রোহিঙ্গারা ইন্দো-অ্যারিয়ান নৃগোষ্ঠীর মানুষ। তাদের শোনিত ধারায় বাঙালি রক্ত আছে সত্য, তবে আরব, তুর্কি, পাঠান ও অন্যান্য নৃগোষ্ঠীর প্রভাবও অস্বীকার করার কোনো সুযোগ নেই। বস্তুত দক্ষিণ এশিয়ার তুলনায় দক্ষিণ-পূর্ব এশীয় বৈশিষ্ট্য তাদের চেহারায় বেশি স্পষ্ট।বাংলাদেশ ছোট একটি দেশ। জনসংখ্যার চাপে তার নাজুক অবস্থা। বাড়তি লাখ লাখ লোক আমাদের পক্ষে ধারণ করা সম্ভব নয়। বাংলাদেশে ২৫ বছরে যে পাঁচ লাখের মতো রোহিঙ্গা প্রবেশ করেছে, তাদের বেশিরভাগই নিজ দেশে ফিরে যায়নি। এ অবস্থায় নতুন করে আসা আরও চার লাখ রোহিঙ্গাকে আশ্রয়দান রীতিমতো দুরূহ ব্যাপার হয়ে দাঁড়িয়েছে। মানুষ কেন শরণার্থী হয়, বাংলাদেশের মানুষ সেটা জানে। আর সে কারণেই সাধারণ মানুষ বিপন্ন রোহিঙ্গা জনগোষ্ঠীকে আশ্রয়দানের পক্ষে। শুরুতে রাজি না হলেও জনমত লক্ষ্য করে সরকার এদের আশ্রয় দিয়েছে। রোহিঙ্গা জনগোষ্ঠীর চাপে টেকনাফ এখন রোহিঙ্গাদের জনপদে পরিণত হয়েছে।রোহিঙ্গাদের আশ্রয়দান সমস্যার একটি সাময়িক সমাধান মাত্র। কিন্তু প্রয়োজন এর একটি স্থায়ী সমাধান। এ সমস্যা সমাধানে মিয়ানমারকে বাধ্য করাতে জাতিসংঘসহ আন্তর্জাতিক সম্প্রদায়কে আরও জোরালো ভূমিকা রাখতে হবে। তবে এ সমস্যার কোনো স্থায়ী সমাধান হবে না, যদি না রোহিঙ্গাদের মিয়ানমারের নাগরিক হিসেবে স্বীকৃতি দেয়া হয়। শত শত বছর আরাকানে বসবাস করে আসা রোহিঙ্গাদের মিয়ানমারের নাগরিকত্ব লাভ তাদের অধিকার। একটি দেশে শতাব্দীর পর শতাব্দী বাস করে আসা একটি বড় জনগোষ্ঠীকে নাগরিকত্ববিহীন করে তাদের উচ্ছেদ করা যায় না। পৃথিবীর সব মানুষেরই একটি দেশ পাওয়ার জন্মগত অধিকার আছে। এ অধিকার আদায় না হওয়া পর্যন্ত রোহিঙ্গা সমস্যার সমাধান হবে না। ২০১৬ সালে জাতিসংঘের সাবেক মহাসচিব কফি আনানের নেতৃত্বে যে ‘রাখাইন অ্যাডভাইজরি কমিশন’ গঠন করা হয়েছিল, এতে রোহিঙ্গাদের নাগরিকত্ব প্রদানের বিষয়টি জোর দিয়েই বলা হয়েছে। এ সংকট নিরসনে কফি আনান কমিশন আরও যেসব সুপারিশ করেছিল, দ্রুত তা বাস্তবায়নের উদ্যোগ নিতে হবে। এক্ষেত্রে জাতিসংঘ, ইউরোপীয় ইউনিয়ন, ওআইসি এবং আসিয়ানের মতো আন্তর্জাতিক ও আঞ্চলিক সংস্থা এবং বিশ্বরাজনীতির প্রভাবশালী দেশগুলোকে বাংলাদেশের পাশে দাঁড়াতে হবে। রোহিঙ্গা সংকট সমাধানে বাংলাদেশকে সহায়তার বিষয়টি নিশ্চিতকরণে বাংলাদেশের কূটনৈতিক তৎপরতা জোরদার করতে হবে। এ ব্যাপারে বাংলাদেশের বন্ধুরাষ্ট্র ভারতের সহযোগিতা লাভের জন্য বাংলাদেশকে আরও কৌশলী ভূমিকা নিতে হবে। আন্তর্জাতিক সম্প্রদায়ের সামনে বাংলাদেশকে এ কথা তুলে ধরতে হবে যে, রোহিঙ্গা সমস্যার দ্রুত এবং টেকসই সমাধান নিশ্চিত না করা গেলে জীবন বাঁচানোর তাগিদে রোহিঙ্গা জনগোষ্ঠী যে কোনো চরমপন্থার দিকে ধাবিত হতে পারে। আর সেটি পার্শ্ববর্তী দেশগুলোর নিরাপত্তার জন্যও বড় ধরনের হুমকি হয়ে দাঁড়াবে। তাই পরিস্থিতির আরও অবনতি ঘটার আগেই দ্রুত রোহিঙ্গা সমস্যার সমাধান করতে হবে। এ ব্যাপারে মিয়ানমার সরকারকে বাধ্য করতে প্রয়োজনে অর্থনৈতিক অবরোধসহ কঠোর ব্যবস্থা গ্রহণে জাতিসংঘকে ভূমিকা রাখতে হবে। তবে রোহিঙ্গা সমস্যা সমাধানে আন্তর্জাতিক সম্প্রদায়ের ভূমিকা পালন অনেকটাই বাংলাদেশ সরকারের কূটনৈতিক সাফল্যের ওপর নির্ভর করছে। এ ব্যাপারে অভ্যন্তরীণ জাতীয় ঐক্য গঠনেও সরকারকে পদক্ষেপ নিতে হবে। রোহিঙ্গা সমস্যার একটি স্থায়ী সমাধান না করা গেলে বাংলাদেশের জন্য তা দীর্ঘমেয়াদি রাজনৈতিক ও আর্থসামাজিক সমস্যার কারণ হবে। সরকার এ সত্য উপলব্ধি করে এ সমস্যার দ্রুত সমাধানে প্রয়োজনীয় সব ধরনের জাতীয় ও আন্তর্জাতিক উদ্যোগ অব্যাহত রাখবে, এটাই দেশবাসীর প্রত্যাশা।ড. মোহাম্মদ ছিদ্দিকুর রহমান খান : অধ্যাপক, ইসলামের ইতিহাস ও সংস্কৃতি বিভাগ, ঢাকা বিশ্ববিদ্যালয়; সাবেক সাধারণ সম্পাদক, বাংলাদেশ ইতিহাস পরিষদ ","['International Affairs', 'Discourse']",Commentary
85,85,"রাঙ্গামাটি পার্বত্য জেলার কাউখালী উপজেলায় ঘাগড়ায় অবস্থিত একমাত্র টেক্সটাইল রাঙ্গামাটি টেক্সটাইলস মিলে দৈনিক মজুরি বৃদ্ধির দাবিতে রোববার সকাল ১১টায় শ্রমিকরা এক মানববন্ধন কর্মসূচি পালন করে।এ সময় মিলের শ্রমিকরা তাদের বেতন/দৈনিক মজুরি বাড়ানোর জন্য মিল কর্তৃপক্ষের কাছে জোরালো দাবি জানান। এ সময় শ্রমিকদের মধ্যে বক্তব্য রাখেন, মিলে কর্মরত শ্রমিক মুন্নি আক্তার, সিমা বড়–য়া, জয়সেন চাকমা, মাইকেল চাকমা, অরুণ বিকাশ চাকমা প্রমুখ। দৈনিক ১৩০ টাকার স্থলে দৈনিক ১৪০ টাকা করে মজুরি দেয়ার দাবি জানান। মানববন্ধন প্রসঙ্গে মিলের ব্যবস্থাপক মো. নুরুল ইসলাম বলেন, বিটিএমসি আমাদের যেভাবে নির্দেশনা দিয়েছেন আমরা সেভাবেই মিলের শ্রমিকদের দৈনিক মজুরি প্রদান করে আসছি। তার পরেও আমরা শ্রমিকদের এই বিষয়টি নিয়ে বিটিএমসির ঊর্ধ্বতন কর্তৃপক্ষের কাছে জানাব। ","['Protests', 'Business & Economy']",Straight
86,86,"রাঙ্গামাটি সদর উপজেলা আওয়ামী লীগের বর্ধিত সভা শুক্রবার অনুষ্ঠিত হয়েছে। শহরের ক্ষুদ্র নৃগোষ্ঠীর সাংস্কৃতিক ইন্সটিটিউট মিলনায়তনে এ সভা অনুষ্ঠিত হয়।সদর উপজেলা আওয়ামী লীগের সভাপতি হৃদয় বিকাশ চাকমার সভাপতিত্বে সভায় প্রধান অতিথি ছিলেন জেলা আওয়ামী লীগের সভাপতি দীপংকর তালুকদার। জেলা আওয়ামী লীগের সহ-সভাপতি চিংকিউ রোয়াজা, নিখিল কুমার চাকমা, সাধারণ সম্পাদক মো. মুছা মাতাব্বরসহ জেলা ও উপজেলা আওয়ামী লীগের অন্য নেতারা বক্তব্য রাখেন। বর্ধিত সভায় পার্বত্য চট্টগ্রামে স্থায়ী শান্তি প্রতিষ্ঠার লক্ষ্যে পাহাড়ে অবৈধ অস্ত্র উদ্ধারের দাবি জানানো হয়। ","['Politics', 'Discourse']",Straight
87,87,"বিচার বিভাগের স্বাধীনতা রক্ষা ও রাষ্ট্রের তিন অঙ্গের মধ্যে পারস্পরিক আস্থা ও শ্রদ্ধার সম্পর্কের স্বার্থে সংশ্লিষ্টদের প্রতি সংযত আচরণ করার আহ্বান জানিয়েছেন দেশের ১২ বিশিষ্ট নাগরিক ও বুদ্ধিজীবী। বুধবার মানবাধিকার কর্মী অ্যাডভোকেট সুলতানা কামাল স্বাক্ষরিত এক বিবৃতিতে এ আহ্বান জানানো হয়।বিবৃতিদাতারা বলেন, সংবিধানের ষোড়শ সংশোধনী বাতিল সংক্রান্ত রায়কে কেন্দ্র করে বিভিন্ন মহল থেকে এমনভাবে প্রতিক্রিয়া ব্যক্ত করা হচ্ছে যে তা অনেক ক্ষেত্রে অশোভন, ঔদ্ধত্যপূর্ণ, বিদ্বেষমূলক এবং সংবিধান পরিপন্থী। আমরা অত্যন্ত উদ্বেগের সঙ্গে লক্ষ্য করছি যে, সম্প্র্রতি সর্বোচ্চ আদালত বাংলাদেশ সুপ্রিমকোর্টের আপিল বিভাগ প্রদত্ত সংবিধানের ষোড়শ সংশোধনী বাতিল সংক্রান্ত রায়কে কেন্দ্র করে বিভিন্ন মহল থেকে এমনভাবে প্রতিক্রিয়া ব্যক্ত করা হচ্ছে যে তা অনেক ক্ষেত্রে অশোভন, ঔদ্ধত্যপূর্ণ, বিদ্বেষমূলক ও সংবিধান পরিপন্থী। অনাকাক্সিক্ষত এ পরিপ্রেক্ষিতে বিচার বিভাগের স্বাধীনতা সমুন্নত রাখার পাশাপাশি রাষ্ট্রের তিন অঙ্গ- আইন বিভাগ, নির্বাহী বিভাগ ও বিচার বিভাগের মধ্যে ভারসাম্য ও সুসম্পর্ক রক্ষা সংবিধানে ক্ষমতা ও এখতিয়ার পৃথকীকরণ নির্ধারিত রয়েছে। তার ভিত্তিতে পারস্পরিক শ্রদ্ধাবোধ ও আস্থার যে ঐতিহ্য আমরা লালন করে এসেছি তাও নির্মূল হওয়ার ঝুঁকি সৃষ্টি হয়েছে। তারা বলেন, আদালতের রায়ে কেউ ক্ষুব্ধ হলে তার বিরুদ্ধে প্রতিকার চাইবার আইনানুগ পন্থা রয়েছে। আদালতের রায় সম্পর্কে গঠনমূলক আলোচনা-সমালোচনা প্রয়োজন, প্রকৃতপক্ষে তা দেশের গণতান্ত্রিক প্রক্রিয়াকে সুসংহত করার জন্যও সহায়ক। রায়ের পর্যবেক্ষণে কোনো অপ্রাসঙ্গিক বিষয় থেকে থাকলে সে সম্পর্কে মতামত বা সমালোচনার অধিকার জনগণের রয়েছে। আদালতও তা চান বলে একাধিকবার উল্লেখ করেছেন। তবে তা যেন ভাষা ও ভঙ্গিতে হয় শালীনতাপূর্ণ এবং পরস্পরের প্রতি শ্রদ্ধাভিত্তিক। সে পথ অনুসরণ না করে এবং সংক্ষুব্ধতা প্রকাশের আইনানুগ পন্থা অবলম্বন না করে আদালতকে আক্রমণ করে বক্তব্য দেয়া কিংবা রায়কে পুঁজি করে কোনো কোনো মহলের সংকীর্ণ রাজনৈতিক স্বার্থ হাসিলের চেষ্টা- এ সবই গণতান্ত্রিক মূল্যবোধ ও আইনের শাসনের পরিপন্থী।”বিবৃতিতে বলা হয়, মনে রাখতে হবে, জনগণের গণতান্ত্রিক ও সাংবিধানিক অধিকার রক্ষার ক্ষেত্রে আদালতই সর্বশেষ ভরসাস্থল। সংকীর্ণ রাজনৈতিক স্বার্থে আদালতকে কোনো চ্যালেঞ্জের মুখোমুখি দাঁড় করানো কিংবা তাকে দুর্বল করার চেষ্টা দেশের স্বার্থে কোনোভাবেই কাম্য হতে পারে না। এই ধরনের কার্যকলাপ আমাদের জনগণের আশা-আকাক্সক্ষা এবং দেশের গণতান্ত্রিক বিধি ব্যবস্থার জন্য কোনো কল্যাণ বয়ে আনবে না। বরং তা আমাদের গণতন্ত্র, অসাম্প্রদায়িক চেতনা এবং সাংবিধানিক পন্থায় সুশাসন প্রতিষ্ঠা ও কায়েম রাখার সব প্রয়াসকে ক্ষমাহীন মাত্রায় ক্ষতিগ্রস্ত করতে পারে। বিচার বিভাগের স্বাধীনতা ও মর্যাদার প্রতি তাই শ্রদ্ধাশীল হয়ে সংশ্লিষ্ট সবাইকে গণতান্ত্রিক, মার্জিত ও শিষ্টাচারসম্মত আচরণ প্রদর্শনের দৃষ্টান্ত স্থাপনের আহ্বান জানানো হয় এ বিবৃতিতে।এ ব্যাপারে রাজনৈতিক নেতারা অতীতের মতো প্রজ্ঞার পরিচয় দেবেন সেই আশা করেন বিবৃতিদাতারা। তারা বলেন, বিচার বিভাগকে দুর্বল করে দলীয় স্বার্থ কিংবা সংকীর্ণ রাজনৈতিক স্বার্থ হাসিলের চেষ্টার মধ্যে কোনো গৌরব প্রতিষ্ঠা পায় বলে আমরা বিশ্বাস করি না, বরং তার পরিণাম হবে আত্মঘাতী। তাই জাতীয় স্বার্থকে সর্বাধিক গুরুত্ব দিয়ে সর্বোচ্চ আদালতের মর্যাদাহানি ঘটে এমন বক্তব্য প্রদান বা অবস্থান গ্রহণ থেকে বিরত থাকার জন্য আমরা আবারও সংশ্লিষ্ট সবাইকে বিনীতভাবে অনুরোধ জানাচ্ছি।যৌথ বিবৃতিতে যারা স্বাক্ষর করেছেন তারা হলেন, অ্যাডভোকেট সুলতানা কামাল, মানবাধিকার কর্মী ও নিজেরা করি’র সমন্বয়কারী খুশী কবির, টিআইবির নির্বাহী পরিচালক ড. ইফতেখারুজ্জামান, আইন ও সালিশ কেন্দ্রের নির্বাহী পরিচালক শিপা হাফিজা, বাংলাদেশ সুপ্রিমকোর্টের সিনিয়র আইনজীবী অ্যাডভোকেট সুব্রত চৌধুরী, এএলআরডির মানবাধিকার কর্মী ও নির্বাহী পরিচালক শামসুল হুদা, ঢাকা বিশ্ববিদ্যালয়ের অর্থনীতি বিভাগের অধ্যাপক এমএম আকাশ, রিসার্চ ইনিশিয়েটিভ বাংলাদেশের (রিইব) নির্বাহী পরিচালক ড. মেঘনা গুহঠাকুরতা, ব্লাস্টের আইনজীবী ও অবৈতনিক নির্বাহী পরিচালক ব্যারিস্টার সারা হোসেন, বাংলাদেশ আদিবাসী ফোরামের সাধারণ সম্পাদক সঞ্জীব দ্রং, এসএম রেজাউল করিম ব্লাস্টের পরিচালক, মানবাধিকার কর্মী মুক্তাশ্রী চাকমা। ","['Discourse', 'Politics']",Commentary
88,88,"যুবদলের ৩৯তম প্রতিষ্ঠাবার্ষিকী উপলক্ষে বিভিন্ন স্থানে নানান কর্মসূচি পালিত হয়েছে। যুগান্তর ব্যুরো ও প্রতিনিধিদের পাঠানো খবর-চট্টগ্রাম ব্যুরো : চট্টগ্রামে যুবদলের ৩৯তম প্রতিষ্ঠাবার্ষিকী পালিত হয়েছে। এ উপলক্ষে শুক্রবার সকালে মহানগর বিএনপি নাসিমন ভবনের দলীয় কার্যালয়ে আলোচনা সভার আয়োজন করে।নগর যুবদলের সভাপতি কাজী বেলাল উদ্দিনের সভাপতিত্বে এবং মহানগর যুবদলের সাধারণ সম্পাদক মোশাররফ হোসেন দীপ্তির সঞ্চালনায় সভায় প্রধান অতিথি ছিলেন নগর বিএনপির সাধারণ সম্পাদক আবুল হাসেম বক্কর। উপস্থিত ছিলেন- শাহজাহান কবির শাহিন, নুর আহম্মেদ গুডু, ইকবাল হোসেন, হাবিবুর রহমান মাসুম, নুর হোসেন নুরু, মিঞা হারুন খান, সাহাবুদ্দিন বাবু, গুলজার হোসেন, এইচএম আজাদ, হেলাল হোসেন প্রমুখ।রামগঞ্জ (লক্ষ্মীপুর) : শুক্রবার উপজেলা বিএনপির সভাপতি সাবেক এমপি নাজিম উদ্দিন আহম্মেদের বাসভবনে কেক কাটা ও আলোচনা সভার মধ্য দিয়ে দিবসের কর্মসূচি শুরু হয়। রামগঞ্জ উপজেলা যুবদলের সভাপতি গিয়াস উদ্দিন পলাশের সভাপতিত্বে ও পৌরসভা যুবদলের সেক্রেটারি আ. সাত্তার মজুমদারের সঞ্চলনায় প্রধান অতিথি ছিলেন রামগঞ্জ উপজেলা বিএনপির সভাপতি সাবেক এমপি নাজিম উদ্দিন আহম্মেদ। প্রধান বক্তা ছিলেন উপজেলা যুবদলের সেক্রেটারি মো. কবির হোসেন কানন। বিশেষ অতিথি ছিলেন- পৌর বিএনপির আহ্বায়ক জাকির হোসেন মোল্যা, যুগ্ম আহ্বায়ক বাচ্চু, সদস্য সচিব মিঞা আলমগীর হোসেন, টিপু সুলতান ভূঁইয়া, খোরশেদ রাব্বানী, ইউসুফ আলী, শাহজাহান জাহিদ, মিজানুর রহমান প্রমুখ।ফরিদগঞ্জ : প্রধান অতিথি ছিলেন কেন্দ্রীয় বিএনপির ব্যাংকিং ও রাজস্ব বিষয়ক সম্পাদক হারুনুর রশিদ। উপজেলা যুবদলের আহ্বায়ক নাছিন উদ্দিন পাটওয়ারীর সভাপতিত্বে বিশেষ অতিথি ছিলেন উপজেলা বিএনপির সম্পাদক শরীফ মোহাম্মদ ইউনুছ, জেলা যুবদলের সভাপতি শাহজালাল মিশন, সম্পাদক আফজাল হোসেন, উপজেলা বিএনপির সাংগঠনিক সম্পাদক মজিবুর রহমান, পৌর সম্পাদক আমানত গাজী, উপজেলা যুবদলের সিনিয়র যুগ্ম আহ্বায়ক মাহফুজুর রহমান টিপু, পৌর আহ্বায়ক মহসিন মোল্লা, ফজলুর রহমান প্রমুখ।খাগড়াছড়ি : জেলা যুবদলের মাহবুবুল আলম সবুজের সভাপতিত্বে প্রধান অতিথি হিসেবে উপস্থিত ছিলেন জেলা বিএনপির সিনিয়র সহ-সভাপতি প্রবীণ চন্দ্র চাকমা। বক্তব্য রাখেন জেলা বিএনপির সহ-সভাপতি আবু ইউসুফ চৌধুরী, যুগ্ম সম্পাদক আ. মালেক মিন্টু, সাংগঠনিক সম্পাদক এমএন আবসার, কমল বিকাশ ত্রিপুরা, জেলা ছাত্রদলের সম্পাদক ইব্রাহীম খলিল, জয়নাল আবেদীন মাসুম।চাটখিল : বিএনপি কার্যালয়ে প্রতিষ্ঠাবার্ষিকীর কেক কেটে উপজেলা বিএনপির সভাপতি আনোয়ার হোসেনের নেতৃত্বে যুবদল নেতাকর্মীরা প্রতিষ্ঠাবার্ষিকী পালন করেন। এ সময় মোস্তফা কামাল, দেওয়ান সামছুল আরেফিন শামীম, আহছানুল হক মাসুদ, আনিছ আহমেদ হানিফ প্রমুখ উপস্থিত ছিলেন। ",['Politics'],Straight
89,89,"কয়েকদিনের টানা বর্ষণে চট্টগ্রাম, রাঙ্গামাটি ও বান্দরবানে পাহাড় ধসে কমপক্ষে ১২৪ জন নিহত হয়েছেন। আহত হয়েছেন অনেকে। এর মধ্যে রাঙ্গামাটিতে সড়কের ওপর ধসে পড়া পাহাড়ের মাটি সরাতে গিয়ে মাটিচাপায় নিহত হয়েছেন দুই কর্মকর্তাসহ ৪ সেনা সদস্য। এছাড়া নিহতদের মধ্যে নারী-শিশুসহ এবং একই পরিবারের একাধিক সদস্য রয়েছে। টানা বর্ষণে পাহাড়ের মাটি নরম হওয়ায় সেখানে বসবাসকারীদের ওপর মাটি ধসে পড়ে প্রাণহানির ঘটনা ঘটেছে বলে জানান সংশ্লিষ্টরা। দুর্যোগ ও ত্রাণ মন্ত্রণালয়ের উপসচিব জিএম আবদুল কাদের মঙ্গলবার রাত পৌনে ১২টায় টেলিফোনে যুগান্তরকে বলেন, পাহাড় ধসের ঘটনায় ১২৪ জনের লাশ উদ্ধার করা হয়েছে। এর মধ্যে রাঙ্গামাটিতে ৮৮ জন, চট্টগ্রামে ৩০ জন এবং বান্দরবানে ৬ জনের লাশ উদ্ধার করা হয়েছে। মৃতের সংখ্যা আরও বাড়তে পারে বলে আশঙ্কা করছেন সংশ্লিষ্টরা। পাহাড় ধসে মানবিক বিপর্যয়ের মতো এ ঘটনা ও দুর্যোগ মোকাবেলায় চট্টগ্রাম, রাঙ্গামাটি ও বান্দরবান জেলা প্রশাসন পৃথকভাবে জরুরি সভা করেছে। উদ্ধার অভিযান জোরদার ও আহতদের চিকিৎসাসেবা দেয়ার জন্য সিভিল সার্জন অফিসকে নির্দেশ দেয়া হয়েছে। দুর্গম এলাকা প্লাবিত হওয়ায় যোগাযোগ বন্ধ থাকায় প্রশাসনের লোকজন অনেকে দুর্ঘটনাস্থলে যেতে পারছেন না। সে ক্ষেত্রে আহতদের উদ্ধার ও নিহতদের দাফন-কাফনের ব্যবস্থা করতে স্থানীয় জনপ্রতিনিধিদের নির্দেশনা দেয়া হয়েছে।এ ঘটনায় রাষ্ট্রপতি মো. আবদুল হামিদ, প্রধানমন্ত্রী শেখ হাসিনা, বিএনপি চেয়ারপারসন খালেদা জিয়া পৃথক বাণীতে শোক জানিয়েছেন। রাঙ্গামাটি : রাঙ্গামাটি প্রতিনিধি সুশীল প্রসাদ চাকমা ও কাউখালী প্রতিনিধি মো. ওমর ফারুক জানান, ভারি বর্ষণে পাহাড় ধসে মাটিচাপায় রাঙ্গামাটি শহরসহ বিভিন্ন এলাকায় ৮৮ জনের মৃত্যু হয়েছে বলে জানা গেছে। সর্বশেষ মঙ্গলবার বিকালে শহরের ভেদভেদী যুব উন্নয়ন অফিস এলাকা থেকে ২ জনের লাশ উদ্ধার করে রাঙ্গামাটি সদর হাসপাতালে নেয়া হয়েছে। তারা হলেন মো. সোহরাব (১৩) ও রুনা (১৫)।প্রশাসন, হাসপাতাল, স্থানীয় ও উদ্ধার অভিযানের সংশ্লিষ্ট সূত্রে জানা যায়, মঙ্গলবার ভোর থেকে জেলা শহরসহ বিভিন্ন স্থানে মানবিক বিপর্যয় ঘটতে থাকে। খবর পেয়ে প্রশাসন, সেনাবাহিনী, পুলিশ, ফায়ার সার্ভিস এবং স্থানীয় লোকজন সকাল থেকে ঘটনাস্থল গিয়ে হতাহতদের উদ্ধার তৎপরতা শুরু করেন। দুপুর পর্যন্ত রাঙ্গামাটি সদর হাসপাতালে ১৪ জনের মরদেহ নেয়া হয় এবং বিকালে ওই দু’জনের মরদেহ উদ্ধার করে রাঙ্গামাটি সদর হাসপাতালে নেয়া হয়েছে। এছাড়া জেলার বিলাইছড়ি উপজেলায় পাহাড় ধসে মাটিচাপায় ২ জনের মৃত্যু হয় বলে নিশ্চিত করেন সিভিল সার্জন ডা. সহীদ তালুকদার।এছাড়া কাপ্তাইয়ের রাইখালীর কারিগরপাড়ায় ৪ জন এবং কাউখালী উপজেলায় সর্বশেষ ২১ জনের মৃত্যু নিশ্চিত করে স্থানীয় সূত্র। মৃতের সংখ্যা আরও বাড়তে পারে বলে আশংকা করা হচ্ছে। মঙ্গলবার সন্ধ্যা পর্যন্ত শহরের ভেদভেদীর যুব উন্নয়ন অফিস এলাকাসহ বিভিন্ন স্থানে উদ্ধার তৎপরতা চলে। নিহতদের মধ্যে দুই কর্মকর্তাসহ সেনাবাহিনীর ৪ সদস্য রয়েছেন।হাসপাতাল ও স্থানীয় একাধিক নির্ভরযোগ্য সূত্রে পাওয়া তথ্য মতে, প্রবল বর্ষণে বাড়িঘরে পাহাড়ের মাটিচাপায় শহরসহ রাঙ্গামাটির প্রায় জায়গা ধ্বংসযজ্ঞে পরিণত হয়। সর্বশেষ পাওয়া তথ্য অনুযায়ী পাহাড় ধসের দুর্যোগে রাঙ্গামাটি শহরের রিজার্ভবাজার, ভেদভেদী, শিমুলতলী, মোনঘর, রাঙ্গামাটি ও মানিকছড়িসহ বিভিন্ন স্থানে ২২ জন, কাউখালী উপজেলার বেতবুনিয়ায়, ঘাগড়া, ঘিলাছড়ি, কাশখালীসহ বিভিন্ন স্থানে ২১ জনের মৃত্যু নিশ্চিত করেন স্থানীয়রা। এছাড়া অনেককে আহত অবস্থায় উদ্ধার করে রাঙ্গামাটি সদর হাসপাতালসহ চট্টগ্রাম ও ঢাকার বিভিন্ন হাসপাতালে পাঠানো হয়েছে।এদিকে মানিকছড়িতে রাঙ্গামাটি-চট্টগ্রাম সড়কে পাহাড় থেকে ধসে পড়া মাটি অপসারণের সময় ৪ সেনা সদস্যের মৃত্যু হয়। তারা হলেন- মেজর মোহাম্মদ মাহফুজুল হক, ক্যাপ্টেন মো. তানভীর সালাম শান্ত, কর্পোরাল মোহাম্মদ আজিজুল হক ও সৈনিক মো. শাহীন আলম। এদিকে আইএসপিআর এক সংবাদ বিজ্ঞপ্তিতে জানিয়েছে, রাঙ্গামাটিতে পাহাড় ধসে উদ্ধার কার্যক্রম চলাকালে দুই সেনা কর্মকর্তাসহ চারজন সেনা সদস্য নিহত হয়েছেন। মঙ্গলবার ভোরে জেলার মানিকছড়িতে একটি পাহাড় ধসে মাটি ও গাছ পড়ে যায়। এতে চট্টগ্রাম-রাঙ্গামাটি মহাসড়কে যান চলাচল বন্ধ হয়ে যায়। পরিস্থিতি স্বাভাবিক করতে মানিকছড়ি আর্মি ক্যাম্প থেকে সেনাবাহিনীর একটি দল উদ্ধার কার্যক্রম শুরু করে। বেলা ১১টার দিকে ওই স্থানে পাহাড়ের একটি বড় অংশ উদ্ধারকারী দলের ওপর ধসে পড়ে। এতে উদ্ধারকর্মীরা মূল সড়ক থেকে ৩০ ফিট নিচে পড়ে যান। এ ঘটনায় নিহত ওই চারজনসহ ১০ জন সেনা সদস্য আহত হন। পরে আরও একটি উদ্ধারকারী দল তাদের উদ্ধার করে। আশঙ্কাজনক অবস্থায় পাঁচজনকে হেলিকপ্টারযোগে ঢাকা সিএমএইচে স্থানান্তর করা হয়। এ ঘটনায় শোক জানিয়েছেন সেনাবাহিনীর প্রধান জেনারেল আবু বেলাল মোহাম্মদ শফিউল হক। তিনি বিকালে ঘটনাস্থল পরিদর্শন করেন।দুপুরে যাদের মরদেহ রাঙ্গামাটি সদর হাসপাতালে নিয়ে যাওয়া হয়, তারা হলেন রুমা আক্তার (২৫), নুর আক্তার (৩), হাজেরা (৪০), সোনালি চাকমা (৩০), এক বছর বয়সী শিশু অমিয় কান্তি চাকমা, আইয়ুশ মল্লিক (২), চুমকি মল্লিক (২), লিটন মল্লিক (২৮), অজ্ঞাত (২২), মিন্টু ত্রিপুরা (৪৫), আবদুল আজিজ (৫৫), অজ্ঞাত (৩২), মিলি চাকমা (৫৫), ফেন্সি চাকমা (৪) এবং কাউখালীর যাদের নাম পাওয়া গেছে তারা হলেন- ফাতেমা বেগম (৬০), মনির হোসেন (২৫), মো. ইসহাক (৩০), দবির হোসেন (৮৪), খোদেজা বেগম (৬৫), অজিদা খাতুন (৬৫), মংকাচিং মারমা (৫২), আশেমা মারমা (৩৭), শ্যামা মারমা (১২), ক্যাচাচিং মারমা (৭), কুলসুমা বেগম (৬০), বৈশাখী চাকমা (১০), লায়লা বেগম (২৮)। বিকালে উপজেলার কয়েক জায়গা থেকে আরও ৮ জনের মৃত্যুর খবর পাওয়া যায়। তাদের মধ্যে নাইপুর মারমা (৪০), সুবাস চাকমা (৪০), নাছিমা বেগমের (৬০) নাম পাওয়া গেছে। ৫ জনের নাম পাওয়া যায়নি। কাপ্তাই রাইখালীর কারিগরপাড়ায় নিহত ৪ জনের তথ্য নিশ্চিত হওয়া গেলেও তাৎক্ষণিকভাবে নাম পাওয়া যায়নি। এছাড়া সিভিল সার্জন ডা. সহীদ তালুকদার বিলাইছড়িতে ২ জনের মৃত্যুর তথ্য নিশ্চিত করলেও তাদের নাম জানাতে পারেননি।আগের দিন সোমবার রাঙ্গামাটি শহরের পুলিশ লাইন এলাকায় এক শিশু এবং কাপ্তাইয়ের নতুন বাজারে এক শিশু পাহাড়ের মাটিচাপায় মারা যায়।জেলা প্রশাসন থেকে শহরসহ জেলায় মোট ৩৫ জনের নিহতের তালিকা পাওয়া গেছে বলে জানান নেজারত ডেপুটি কালেক্টর তাপস দাশ।বিশেষজ্ঞরা জানান, পাহাড়ে বিভিন্ন ঝুঁকিপূর্ণ জায়গায় অপরিকল্পিত বাড়িঘর নির্মাণ করে বসবাস করায় পাহাড় ধসে এ ধরনের মানবিক বিপর্যয়ের ঘটনা ঘটে। রাঙ্গামাটি পৌরসভার নির্বাহী প্রকৌশলী তাজুল ইসলাম বলেন, শহরসহ রাঙ্গামাটির আশপাশে বিভিন্ন জায়গায় পাহাড়ের পাদদেশে ঝুঁকিপূর্ণভাবে বসবাস করছে লোকজন। তাদের নিরাপদ আশ্রয়ে যেতে বলা হয়েছে। অপরিকল্পিতভাবে বসবাস করায় পাহাড় ধসে ব্যাপক প্রাণহানির ঘটনা ঘটছে। প্রতিরোধে পরবর্তী পদক্ষেপ নেয়া হবে।এদিকে ঝুঁকিপূর্ণ এলাকায় বসবাসকারী লোকজনকে নিরাপদ স্থানে সরে যেতে জেলা প্রশাসন থেকে মাইকিং করা হচ্ছে। এ জন্য শহরসহ বিভিন্ন স্থানে ১৬টি আশ্রয় কেন্দ্র খোলা হয়েছে।হতাহতদের দেখতে হাসপাতালে যান রাঙ্গামাটির সংসদ সদস্য ঊষাতন তালুকদার, জেলা পরিষদ চেয়ারম্যান বৃষ কেতু চাকমা, জেলা প্রশাসক মো. মানজারুল মান্নানসহ প্রশাসনিক কর্মকর্তা ও জনপ্রতিনিধিরা। দুর্যোগ মোকাবেলায় মঙ্গলবার বিকালে জরুরি সভা করেছে জেলা প্রশাসন।এদিকে সড়কের ওপর পাহাড় ধসে মাটি পড়ায় রাঙ্গামাটি-চট্টগ্রামসহ বিভিন্ন রুটে সড়ক যোগাযোগ বিচ্ছিন্ন হয়ে পড়েছে। ফলে রাঙ্গামাটির ওইসব রুটে যান চলাচল বন্ধ রয়েছে। এ ছাড়া তার ছিঁড়ে ও খাম্বা উপড়ে পড়ায় বিচ্ছিন্ন হয়ে গেছে বিদ্যুৎ সংযোগ। ফলে অন্ধকারে ভুতুড়ে শহরে পরিণত হয়েছে গোটা রাঙ্গামাটি শহর ও আশপাশের এলাকা।এদিকে রাঙ্গুনিয়া প্রতিনিধি আব্বাস হোসাইন আফতাব জানান, চট্টগ্রামের রাঙ্গুনিয়া উপজেলার দু’টি ইউনিয়নে পৃথক পাহাড় ধসের ঘটনায় ঘুমন্ত অবস্থায় মাটিচাপা পড়ে চার পরিবারের ২১ জন নিহত হয়েছে। রাজানগর ও ইসলামপুর ইউনিয়নে এ ঘটনা ঘটে। রাঙ্গুনিয়া উপজেলা নির্বাহী কর্মকর্তা কামাল হোসেন পাহাড় ধসে ২১ জনের মৃত্যুর বিষয়টি নিশ্চিত করেছেন। এ ছাড়া এ উপজেলায় আরও দুই মহিলা নিখোঁজ রয়েছে বলে জানা গেছে।পুলিশ, প্রত্যক্ষদর্শী ও প্রশাসন সূত্র জানিয়েছে, ঘুমন্ত অবস্থায় সোমবার মধ্যরাতে রাজানগর ইউনিয়নের ঠাকুরঘোনা মইন্যার টেক এলাকায় পাহাড় ধসে কাঁচাঘর চাপা পড়ে মারা গেছেন নজরুল ইসলাম (৪০), তার স্ত্রী আসমা আকতার (৩৫), তাদের ছেলে ননাইয়া (১৫) ও মেয়ে সাথী আকতার (১৯)। একই ইউনিয়নের বালুখালী এলাকায় মারা গেছেন ইসমাইল (৪২), তার স্ত্রী মনিরা খাতুন (৩৭), তাদের দুই মেয়ে ইছামিন (৮) ও ইভামনি (৪)। একই উপজেলার ইসলামপুর ইউনিয়নে মাটিচাপায় প্রাণ হারিয়েছেন সুজন (২৪) তার স্ত্রী মুন্নি (১৯), মুন্নির অপর তিন বোন জ্যোৎস্না (১৮), শাহনূর আকতার (১৫) ও পালু (১২)। তাদের পিতার নাম মোহাম্মদ সেলিম। রাঙ্গুনিয়া উপজেলার পাহাড়তলী ঘোনা এলাকায় আরও পাঁচজন মারা গেছে বলে নিশ্চিত করেছে প্রশাসন। তবে তাৎক্ষণিকভাবে তাদের পরিচয় জানা যায়নি।রাঙ্গুনিয়া উপজেলা প্রশাসন সূত্র বলেছে, বিস্তীর্ণ এলাকা পানিবন্দি হয়ে যোগাযোগ বন্ধ হয়ে যাওয়ায় দুর্ঘটনা স্থলে যাওয়া যাচ্ছে না। তবে হতাহতদের উদ্ধার ও তাদের দাফন-কাফন ও চিকিৎসার ব্যবস্থা করার জন্য স্থানীয় ইউনিয়ন পরিষদ চেয়ারম্যানসহ জনপ্রতিনিধিদের নির্দেশনা দেয়া হয়েছে। চন্দনাইশ প্রতিনিধি আবিদুর রহমান বাবুল জানান, মঙ্গলবার ভোররাতে উপজেলার দুর্গম পাহাড়ি এলাকা ধোপাছড়ি ইউনিয়নের শামুকছড়ি ও ছনবনিয়া এলাকায় পৃথক ঘটনায় দুই পরিবারের চারজনের মৃত্যু হয়েছে। এর মধ্যে দুই শিশুও রয়েছে। প্রত্যক্ষদর্শীরা জানান, ছনবনিয়া এলাকার পাহাড়ের পাদদেশে ঝুঁকিপূর্ণভাবে বসবাসরত একটি আদিবাসী পরিবারের কাঁচা ঘরের ওপর মাটি চাপা পড়ে। এতে মেকো ইয়াং খেয়াং (৫০) তার মেয়ে মেমো ইয়াং খেয়াং (১৩), কেউছা ইয়াং খেয়াং (১০) নিহত হয়। আহত হয় সানুউ ইয়াং খেয়াং ও সোউ খেয়াং। প্রায় একই সময়ে শামুকছড়ি এলাকায় মাটিচাপা পড়ে নিহত হয় আজগর আলীর মেয়ে মাহিয়া (৩)।ঘটনার পর দুই ঘণ্টা মাটিচাপা পড়ে থাকে তাদের লাশ। দুর্গম ওই এলাকায় কোনো উদ্ধারকারী দল যেতে পারেনি। স্থানীয়রা দুই ঘণ্টাব্যাপী উদ্ধার তৎপরতা চালিয়ে মাটি চাপা পড়া লাশ এবং আহতদের উদ্ধার করে। এর মধ্যে আহতদের বান্দরবান হাসপাতালে চিকিৎসার জন্য পাঠানো হয়েছে।জানা গেছে, শামুকছড়ি ও ছনবনিয়া এলাকায় পাহাড়ের পাদদেশে ঝুঁকিপূর্ণভাবে ৩০ পরিবারের অন্তত ২০০ লোক বসবাস করছে।চন্দনাইশ উপজেলা নির্বাহী কর্মকর্তা লুৎফর রহমান ধোপাছড়ির শামুক ছড়ি ও ছনবনিয়া এলাকায় পাহাড় ধসে দুই পরিবারের চারজনের মৃত্যুর বিষয়টি নিশ্চিত করেন যুগান্তরকে।চট্টগ্রামের সিভিল সার্জন আজিজুর রহমান সিদ্দিকী মঙ্গলবার বিকালে যুগান্তরকে জানান, রাঙ্গুনিয়া ও রাউজান উপজেলা স্বাস্থ্য কর্মকর্তাদের ছুটি বাতিল করা হয়েছে। পাহাড় ধসে আহতদের চিকিৎসা দিতে মেডিকেল টিম গঠন করা হয়েছে।বান্দরবান প্রতিনিধি এনামুল হক কাশেমী জানান, মঙ্গলবার ভোররাতে প্রবল বর্ষণে বান্দরবান জেলা শহরের অদূরে লেমুঝিরি ও কালাঘাটা এলাকায় পাহাড় ধসে মা-মেয়েসহ তিন পরিবারের ছয় জনের মৃত্যু হয়েছে। এর মধ্যে লেমুঝিরি এলাকায় নিজের ঘরেই মাটিচাপা পড়ে মারা গেছেন শ্রমিক নুরুল আলমের স্ত্রী কামরুন্নাহার (৪০) ও তার মেয়ে সুফিয়া বেগম (৮) । কালাঘাটা এলাকায় পৃথক পাহাড় ধসের ঘটনায় মারা গেছেন রেবা ত্রিপুরা (২২) নামে একজন। একই এলাকায় আরেক পরিবারের তিন শিশুর মৃত্যু হয়েছে। এরা হচ্ছে মিঠু বড়–য়া (৫), বোন শুভ বড়–য়া (৪) এবং লতা বড়–য়া (৭)। তারা তিন ভাইবোন। পুলিশ ও দমকল বাহিনীর সদস্যরা ঘটনাস্থল থেকে নিহতদের লাশ উদ্ধার করে সদর হাসপাতালের মর্গে পাঠিয়েছে। ঘনটাস্থল পরিদর্শন করেন বান্দরবান জেলা প্রশাসক দিলীপ কুমার বণিক।জেলার বিভিন্ন স্থানে প্রধান সড়ক ও কয়েকটি সেতু বানের পানিতে তলিয়ে যাওয়ায় সোমবার রাত থেকে বান্দরবান জেলা সদরের সঙ্গে চট্টগ্রাম ও রাঙ্গামাটিসহ সারা দেশের সড়ক যোগাযোগ বিচ্ছিন্ন রয়েছে। এ ছাড়া বান্দরবান জেলার অপর ছয়টি উপজেলা সদর ও জেলা সদরের মধ্যে সড়ক যোগাযোগ বিচ্ছিন্ন রয়েছে সোমবার সন্ধ্যা থেকেই। জেলা শহরসহ সাতটি উপজেলায় দু’দিন ধরে বিদ্যুৎ ও পানি সরবরাহ বন্ধ।বান্দরবান জেলা প্রশাসক দিলীপ কুমার বণিক জানান, জেলার বিভিন্ন স্থানে ৪০টি অস্থায়ী বন্যা আশ্রয় কেন্দ্র খোলা হয়েছে। এসব এলাকায় দুর্গতদের মাঝে শুকনা খাবার সরবরাহ করা হচ্ছে।সংশ্লিষ্ট সূত্র জানায়, বান্দরবানে পাহাড় ধসে যে তিন পরিবারের প্রাণহানির ঘটনা ঘটেছে ওই পরিবারগুলো দরিদ্র। ঘরের কর্তারা সবাই শ্রমজীবী মানুষ। জীবিকার কারণেই তারা পাহাড়ের পাদদেশে ঘর করে বসবাস করে আসছিল। সারা দেশে ভূমিহীনদের মাঝে সরকারি খাসভূমি বন্দোবস্তি দেয়া হলেও তিন পার্বত্য জেলায় স্থানীয় কঠোর আইনের কারণে ভূমি বন্দোবস্তি প্রদান বন্ধ ২৫ বছর ধরেই। ফলে বাধ্য হয়েই জেলার বিভিন্ন স্থানে কমপক্ষে ৩০ হাজার ভূমিহীন পরিবার মাথা গোঁজার ঠাঁই না পেয়ে বিভিন্ন পাহাড়ের পাদদেশেই জীবনের ঝুঁকি নিয়ে বাস করছে।স্বাস্থ্যমন্ত্রীর নির্দেশ : এদিকে চট্টগ্রাম ও তিন পার্বত্য জেলার সব হাসপাতাল এবং চিকিৎসকদের ভূমিধসে আহতদের দ্রুত জরুরি চিকিৎসা নিশ্চিত করতে ২৪ ঘণ্টা তৎপর থাকার নির্দেশ দিয়েছেন স্বাস্থ্যমন্ত্রী মোহাম্মদ নাসিম। চট্টগ্রাম বিভাগের পরিচালকসহ সিভিল সার্জনদেরও সার্বক্ষণিক সতর্ক থাকার নির্দেশ দেন তিনি।মঙ্গলবার এক বিবৃতিতে পাহাড় ধসে সেনা সদস্যসহ সাধারণ মানুষের মৃত্যুর ঘটনায় গভীর শোক প্রকাশ করে স্বজনদের প্রতি আন্তরিক সহানুভূতি জানান তিনি। তিনি নিহতদের আত্মার মাগফেরাত কামনা করেন।বিবৃতিতে তিনি জানান, আহতদের দ্রুত চিকিৎসা প্রদানের জন্য ইতোমধ্যে চিকিৎসক ও নার্সদের নির্দেশ দেয়া হয়েছে। হাসপাতাল কর্তৃপক্ষ সেবা প্রদানে নিরলস কাজ করে চলেছে।বাউফল ও সিংগাইরে সেনা সদস্যদের বাড়িতে শোকের মাতমবাউফল : নিহত হন সেনা কর্মকর্তা মোস্তাফিজুর রহমান তানভীর ওরফে শান্তর বাড়ি পটুয়াখালীর বাউফল উপজেলার কালিশুরি ইউপির সিংহেরকাঠি গ্রামে। তার বাবার নাম মো. আবদুস সালাম মোল্লা। পিতা সালাম মোল্লার চাকরির সুবাদে দীর্ঘদিন ধরে ঢাকার টঙ্গী এলাকায় পরিবারের অন্য সদস্যদের সঙ্গে থাকতেন তানভীর। তানভীরের এমন আকস্মিক মৃত্যুতে শোকে মুহ্যমান হয়ে পড়েছে তানভীরের পুরো পরিবার। তানভীরের চাচা মোজাম্মেল মোল্লা বলেন, পরিবারের একমাত্র গর্বের ধন তানভীরকে হারিয়ে নির্বাক হয়ে পড়েছে সবাই।মানিকগঞ্জ : সেনাবাহিনীর মেজর মাহফুজের গ্রামের বাড়ি মানিকগঞ্জের সিংগাইরে। তিনি উপজেলার তালেবপুর ইউনিয়নের ইরতা গ্রামের মোজাম্মেল হোসেনের ছেলে। তার বাবা মোজাম্মেল হোসেন বাংলাদেশ ব্যাংকের সাবেক কর্মকর্তা ছিলেন। তার মায়ের নাম বেনি বেগম। মাহফুজের মামাতো ভাই তালেবপুর ইউপি সদস্য হুমায়ুন জানান, মাহফুজ ছোটবেলা থেকেই ঢাকায় বড় হয়েছেন। পড়াশোনাও করেছেন ঢাকাতেই। তবে বছরে দু-একবার গ্রামের বাড়িতে বেড়াতে আসতেন। ওই সেনা সদস্যের মৃত্যুতে পরিবারে শোকের মাতম চলছে।","['Natual Disaster', 'Government actions', 'Health', 'Discourse']",Investigative
90,90,"ভাষা নিয়ে গর্ব করার মতো অনেক কিছুই আছে। বিশেষ করে সেই ভাষা যদি মানুষের যাপিত জীবনের উন্নয়নে ভূমিকা রাখে। সে ভূমিকাটি কী রকম? তা হচ্ছে এরকম- একজন ইংরেজি ভাষাভাষী আমেরিকান, তার ব্যবসার প্রয়োজনে চীনে গিয়ে চাইনিজ ভাষাটি শিখে নিচ্ছেন। বাংলা ভাষায় কবিতা লিখেছিলেন জীবনানন্দ দাশ। বাংলা ভাষায় গান লিখেছিলেন রবীন্দ্রনাথ ঠাকুর। আজ সেই কবিতা, সেই গান অন্য ভাষায় অনূদিত হচ্ছে। পাশ্চাত্যের কোনো প্রকাশনী তা প্রকাশ করে লুটে নিতে চাইছে মুনাফা। সবই হচ্ছে বাণিজ্যের কারণে। ভাষা যদি মুনাফা লাভের সিঁড়ি হয়ে ওঠে, তাহলে তা যে কোনো মহলে আদৃত হবে না কেন ?বাংলাদেশই বাংলা ভাষার চারণভূমি হিসেবে টিকে থাকবে। কথাগুলো বলছেন বাংলা ভাষাভাষী অনেক প্রাজ্ঞজন। অথচ এ বাংলাদেশেই এখন অনেক ইংলিশ মিডিয়াম স্কুল। অভিভাবকরা জানেন ও বোঝেন তাদের সন্তানদের বিশ্বের সঙ্গে পাল্লা দিয়ে গড়ে তুলতে হবে।ভাষাবিদ্যায় পারদর্শী হওয়ার কথা ভাবলে আমরা যে চিত্রটি প্রথমেই দেখি, তা হচ্ছে একটি অগ্রসরমান প্রজন্মর ভবিষ্যৎ। তা নির্মাণে প্রয়োজন নিরলস অধ্যবসায়। একটি প্রজন্ম শক্তিশালী হয়ে দাঁড়াতে দুটি বিষয়ের প্রয়োজন পড়ে খুব বেশি। প্রথমটি হচ্ছে সৎভাবে সমাজের অবকাঠামো নির্মাণ। আর দ্বিতীয়টি হচ্ছে সমকালের সঙ্গে সঙ্গতি রেখে কর্মপরিধির ব্যাপ্তি ঘটানো। কাজ করতে হলে একটি যোগ্য কর্মীবাহিনীর প্রয়োজন পড়ে, যারা তাদের মেধা ও মনন দিয়ে কাজ করবে নিরন্তর।জ্ঞানার্জনে ভাষা একটি ফ্যাক্টর তো বটেই। কারণ মানুষ না জানলে, সেই তথ্য-তত্ত্ব এবং সূত্রগুলোকে নিজের জীবনে, সমাজজীবনে প্রয়োগ করতে পারে না। সেজন্য প্রয়োজন পড়াশোনা। পড়াশোনা করতে হলে শিক্ষার প্রয়োজন। প্রয়োজন সেই ভাষাটিও রপ্ত করা। বাংলাদেশের নিরক্ষর মানুষ প্রয়োজনীয় অক্ষরজ্ঞান পেলে নিজেদের জীবনমান যেমন বদলাতে পারবেন, তেমনি পারবেন সমাজের চিত্রও বদলে দিতে। একজন শিক্ষিত মা-ই পারেন একটি শিক্ষিত জাতি উপহার দিতে। আমরা সে কথাটি সবাই জানি এবং মানি।ভাষার যত রকম প্রয়োজনীয়তার সংজ্ঞা আমরা তুলি না কেন, প্রধান কথাটি হচ্ছে একটি জাতিকে শিক্ষিত করে তোলার গুরুত্ব। মানুষ সুশিক্ষিত হলেই তার জ্ঞান খুলবে, সে উদার হবে, সৎ কাজগুলো করবে। এটাই নিয়ম। পাশ্চাত্যে আমরা উচ্চশিক্ষিতের যে হার দেখি, ওই জনশক্তিই রাষ্ট্র গঠন, পরিচালনায় একটি বিশেষ ভূমিকা রাখছে তা অস্বীকার করার উপায় নেই।আমার এক বন্ধু নিউইয়র্কের একটি বিশ্ববিদ্যালয়ে শিক্ষকতা করেন। পোলিশ এ বন্ধুটির সঙ্গে আমার নানা বিষয়ে কথা হয়। সমাজবিদ্যার এ শিক্ষক আমাকে বারবার বলেন, শক্তিশালী ভাষাই বিশ্বে পুঁজির আধিপত্য নিয়ন্ত্রণ করছে। তার কথাটি মোটেই মিথ্যা নয়। নিউইয়র্ক তথা গোটা উত্তর আমেরিকার একটি বিখ্যাত প্রকাশনা সংস্থা নরটন অ্যান্ড কোম্পানির বেশ কয়েকজন কর্ণধারের সঙ্গে ‘ভাষা ও সাহিত্য’ বিষয়ে আড্ডা দেয়ার সুযোগ হয়েছে। তারা একবাক্যে বলতে চান, মুনাফার লোভেই তারা মহাকবি ওমর খৈয়াম, জালালুদ্দিন রুমী থেকে নাজিম হিকমত, রবীন্দ্রনাথ কিংবা মাহমুদ দারবিশের রচনাবলিকে ইংরেজিতে অনুবাদের পৃষ্ঠপোষকতা করেছেন, নিজস্ব আঙ্গিকে। তারা তা ইংরেজিতে ছাপিয়েছেন। বাজারজাত করেছেন। এতে বিশ্বসাহিত্যে এসব মহৎ লেখক যেমন আদৃত হচ্ছেন কিংবা হয়েছেন, তেমনি তাদের বই বিক্রি করে আয় হয়েছে লাখ লাখ ডলারও।বাংলা ভাষার সন্তান বাঙালি জাতি। জাতিসত্তা থেকে এ চেতনা আমরা কোনো মতেই সরাতে পারব না। পারার কথাও নয়। কিন্তু এই বলে আমরা অন্যভাষা রপ্ত করব না বা করার আগ্রহ দেখাব না; তা তো হতে পারে না।এখানেও অর্থনৈতিক প্রতিপত্তির বিষয়টি আগে আসে খুব সঙ্গত কারণে। ভারতের কেরালা ও তামিলনাড়ু নামে দুটি অঙ্গরাজ্যের কথা আমরা জানি। কেরালা অঙ্গরাজ্যের মানুষ দুটি ভাষা জানেন বিশেষভাবে। একটি কেরালাদের নিজস্ব ভাষা মালেআলাম আর অন্যটি ইংরেজি। সেখানে হিন্দির তেমন দাপট নেই। একই অবস্থা তামিলনাড়ুতেও। তারা তামিল এবং ইংরেজি ভাষায় দক্ষ। বিদেশে চাকরি নিয়ে কেরালা-তামিল থেকে যারা আসেন, দেখলে মনে হয় ইংরেজি যেন তাদের মাতৃভাষাই। তাদের লক্ষ্যটি হচ্ছে, ভাষার আলো গ্রহণ করে একজন দক্ষ আইন প্রফেশনাল কিংবা টেকনোলজিস্ট হওয়া। আর সেজন্য তারা ইংরেজিকে প্রধান হাতিয়ার হিসেবে বেছে নেন স্কুলজীবন থেকেই।স্যাটেলাইট টিভির বিভিন্ন চ্যানেলে বাংলাদেশের বইমেলার ওপর অনুষ্ঠানগুলো প্রতিদিনই দেখি। মনে পড়ছে একবার একটি অনুষ্ঠানে দেখেছিলাম, একজন লেখক তার বইয়ের প্রচার করছেন একটি লাইভ অনুষ্ঠানে। তার গ্রন্থের বিষয় কীভাবে আলুর অধিক ফলন করা যায়। বিষয়টি চমকপ্রদ। বর্তমান বিশ্বে আলু চাষের প্রতিযোগিতা চলছে। খাদ্য হিসেবে পাশ্চাত্যে বিভিন্ন আইটেমের আলুখাদ্য জনপ্রিয় হলেও প্রাচ্যে তা জনপ্রিয় করার চেষ্টা করা হচ্ছে। আমি মনে করি একজন শিক্ষিত কৃষক ক্ষুদ্র আকারে তার নিজের অধিক ফলন অভিজ্ঞতা বিষয়টি হাতে লিখে, কম্পোজ করিয়ে অন্যদের মাঝে বিতরণ করতে পারেন। বিষয়টি ক্ষুদ্র হলেও প্রধান দিকটি হচ্ছে একজন শিক্ষিত কৃষকই তা পারবেন। আর সেজন্যই শিক্ষার বিষয়টি আগে আসছে। শিক্ষিত হলেই মনের প্রখরতা বাড়ে। আর শিক্ষাগ্রহণ করা যায় জীবনের শেষ দিনটি পর্যন্ত।প্রতি বছর বাংলাদেশে ভ্রমণবিষয়ক অনেক বই বের হয়। ট্যুরিজম আজকের প্রজন্মের একটি শখের বিষয়। সিলেট কিংবা রাঙ্গামাটিতে কী দেখা যাবে- তা জানতে পারছে তারা ওই বই পড়েই। কয়েক বছর আগে আমরা ফ্লোরিডা অঙ্গরাজ্যের কয়েকটি কৃষিফার্ম সফর করতে গিয়েছিলাম। ফ্লোরিডায় বেশকিছু ফার্ম আছে, যেগুলোর সব কর্মীই স্প্যানিশ ভাষাভাষী। এরা ইংরেজি একটি অক্ষরও জানেন না। সেখানে কৃষিবিষয়ক সরকারি পুস্তিকাগুলো স্প্যানিশ ভাষায়ই বিতরণ করা হয় সরকারি উদ্যোগে।হ্যাঁ, ভাষার আলো ছড়িয়ে দিতে সরকারি পৃষ্ঠপোষকতা উদ্যোগের প্রয়োজন খুবই জরুরি। বাংলাদেশের ভেতরে আদিবাসী ভাষার অনেক কবি, সাহিত্যিক, মনীষী, চিন্তাবিদ, দীক্ষক আছেন যাদের নামটি পর্যন্তও হয়তো আমরা জানি না। তাদের চিন্তাচেতনা যদি বাংলায় রূপান্তরিত হতো তবে বাংলা ভাষাভাষীরা হয়তো তা জেনে উপকৃত হতে পারতেন। একই দেশের ভেতরেই আছে অনেক ভাষা। আর এক বিশ্বে কত ভাষা আছে তা জানার সুযোগ হয়তো সব মানুষের পুরো জীবনেও আসবে না।আমি সব সময়ই রূপান্তরে বিশ্বাস করি। রূপান্তরই হচ্ছে ফিরে আসা, অনূদিত হওয়া কিংবা বিবর্তিত হওয়া। বিবর্তন না হলে নতুনের উন্মেষ ঘটে না। তুলনামূলক আলোচনা ছাড়া জানা যায় না বিশ্বের ভাষার নান্দনিক বিবর্তন কীভাবে ঘটছে। লক্ষ করেছি, চলতি সময়ে বইমেলায় বেশকিছু দুর্লভ প্রাচীন ভাষা ও সাহিত্য যেমন চর্যাপদ, সিলেটি নগরী, আদিবাসী শ্লোক নিয়ে বেশ কাজ হয়েছে। আজকের লেখকরা বাংলা ভাষায়ই লিখছেন ক্যারিয়ার গড়াবিষয়ক বই। ওপরে কীভাবে উঠবেন। চাকরির সিঁড়ি কীভাবে নির্মাণ করবেন। ভাষা প্রয়োজনেই শেখে মানুষ।নিউইয়র্কের একজন নতুন প্রজন্মের বাঙালি-মার্কিন আইনজীবীকে জানি যিনি তার পেশাগত কারণেই শিখে নিয়েছেন বাংলা ভাষা, বাংলা অভিধান তালাশ করে।এগুলো আশার বিষয়। আমি মনে করি এসব উৎস সন্ধানই প্রজন্মকে স্বনির্ভরতার পথে এগিয়ে নিয়ে যাবে। বিজ্ঞান ও প্রযুক্তির উন্নতি সাধনের পাশাপাশি ভাষা ও সাহিত্য অঙ্গনেও এগিয়ে যাবে স্বপ্নের বাংলাদেশ।বাংলাদেশে এখন বইমেলা চলছে। বই প্রকাশিত হতে শুরু করেছে লন্ডন, নিউইয়র্ক থেকেও স্থানীয় বাংলা প্রকাশনীর মাধ্যমে। কারণ বাংলা কম্পোজ এখন খুবই সহজ।বিভিন্ন ভাষার বেশ কিছু অনুবাদগ্রন্থ এরই মধ্যে বেরিয়েছে। বাংলাদেশের প্রকাশকরা অনুবাদ গ্রন্থের প্রতি যত মনোযোগী হবেন, ততই লাভ বাংলা ভাষার। বাংলা সাহিত্যের। মূল কথা হল, সাহিত্যের রস আস্বাদন করা। তা যদি ইংরেজিতেও হয় ক্ষতি কী?ভাষার আলো গ্রহণের একটা প্রতিযোগিতা চলছে আজকের বিশ্বে, নিজেকে টিকিয়ে রাখার কারণেই। বাঙালি প্রজন্ম তা থেকে পিছিয়ে থাকবে কেন? মনে রাখতে হবে, ‘ভাষার অর্থনীতি’ নামে একটি শক্তি এখন প্রজন্মের দরজায় কড়া নাড়ছে। যত জ্ঞান-তত অর্থ, এমন একটা নীতি চালাতে চাইছে পশ্চিমা বিশ্ব। ফলে প্রযুক্তির শক্তির পাশাপাশি ভাষার শক্তিও দিনে দিনে প্রখর হচ্ছে। যে আলো ধারণ করা প্রয়োজন প্রতিটি অগ্রসরমান মানুষেরই।ফকির ইলিয়াস : যুক্তরাষ্ট্র প্রবাসী লেখক[]",['Discourse'],Commentary
91,91,"কনকচাঁপা মাঝারি ধরনের গাছ। চার থেকে সাত মিটার উঁচু হয়ে থাকে। তবে এক মিটার উঁচু গাছেও ফুল ধরে। কোনো কোনো স্থানে কনকচাঁপা রামধন চাঁপা নামেও পরিচিত। কনকচাঁপার বৈজ্ঞানিক নাম : Ochna squarrosa. Ochnaceae (Ramdhan Champa family) পরিবারের একটি উদ্ভিদ। অন্য প্রজাতির মধ্যে আছে Ochna obtusat. ইংরেজিতে কনকচাঁপা Mickey Mouse Plant নামে পরিচিত। বসন্তের ফুল হলেও কনকচাঁপা থাকে গ্রীষ্মের শেষ পর্যন্ত। ফুলটি খুব দুর্লভ। ঢাকায় আছে মাত্র দুটি গাছ। একটি বাংলাদেশ শিশু একাডেমির বাগানে, অপরটি রমনা পার্কে। বাংলাদেশসহ দক্ষিণ এশিয়ার কয়েকটি দেশ কনকচাঁপার আদিনিবাস।কলম বা বীজ থেকে কনকচাঁপার চারা করা যায়। তবে বীজ থেকেও চারা গজায়। সাধারণত ঘন গুল্মের জঙ্গল ও পত্রঝরা বনে জন্মে। একসময় সিলেট ও চট্টগ্রামের বনে অধিক দেখা যেত। এখন দুষ্প্রাপ্য হয়ে গেছে। বাংলাদেশ বাদে মিয়ানমার, শ্রীলংকা ও দক্ষিণ ভারতের প্রাকৃতিক বনে কনকচাঁপা জন্মে। ছোট গাছ, পত্রমোচী বৃক্ষ। এর ডালপালা কিছুটা ছড়ানো। শীতের সময় গাছের সব পাতা ঝরে যায়। কনকচাঁপার পাতা ডিম্বাকার, অখণ্ড, বোঁটা খাটো এবং আগা চোখা। গাছের পাতার উপরিভাগ উজ্জ্বল সবুজ, চকচকে আর মসৃণ। পেছনটা রুক্ষ ধূসর। বসন্তের মাঝামাঝি সময়ে তামাটে রঙের নতুন কচি পাতার সঙ্গে উজ্জ্বল হলুদ বর্ণের ফুল আসে। পাতার ফাঁকে ফুলের হাসি দেখে চোখ জুড়িয়ে যায়। ফুল সুগন্ধি। ফুল ফোটা শুরু হলে ধীরে ধীরে ছোট ছোট থোকায় পুরো গাছ ভরে যায়। ফুল তিন-চার সেন্টিমিটার চওড়া, পাপড়ি ১২টি, মুক্ত, বৃত্তাংশের সমান লম্বা। পুংকেশর বহু, সোনালি। ফুল ঝরে গেলে লালচে গোলাকার ফল হয়। ফল একক বা গুচ্ছ হতে পারে, যা গাঢ় হলদে বৃত্তাংশ দ্বারা আবৃত। ফল ০.৫ সেন্টিমিটার চওড়া ও গোলাকার, কালো ও রসাল।গাছের বাকল হজমকারী টনিক হিসেবে ব্যবহার করা হয়। কাঠ শক্ত, লাল-বাদামি রঙের। কাঠ দিয়ে হাঁটার লাঠি তৈরি করা হয়। কনকচাঁপার ওষুধি গুণও রয়েছে। এর শেকড় সর্প দংশনের প্রতিষেধক। হজমের সমস্যায় বাকল এবং ক্ষতের চিকিৎসায় পাতার প্রলেপ উপকারে আসে। সাঁওতাল আদিবাসীরা এর শিকড় সাপের কামড়ের চিকিৎসায় ব্যবহার করেন। ভারতীয় আদিবাসীরা নানা ধরনের মেয়েলি চিকিৎসায় এ গাছের বিভিন্ন অংশ ব্যবহার করে থাকেন।লেখক : সহকারী অধ্যাপক, উদ্ভিদবিজ্ঞান বিভাগ, সরকারি আনন্দমোহন কলেজ, ময়মনসিংহ","['Science & Environment', 'Lifestyle', 'Discourse']",Straight
92,92,"প্রধানমন্ত্রী শেখ হাসিনা মাতৃভাষার মর্যাদা রক্ষায় সমাজের সর্বস্তরের মানুষকে আরও সচেতন হওয়ার আহ্বান জানিয়েছেন। তিনি বলেন, ‘আন্তর্জাতিক পরিমণ্ডলে স্বীকৃত যে ভাষা, সেটাকেই পর্যায়ক্রমে গ্রহণ করতে হবে। কিন্তু আমাদের মাতৃভাষার স্বকীয়তাও রক্ষা করতে হবে।’ মাতৃভাষা শিক্ষা নেয়ার পর অন্য ভাষা শিখলেই প্রকৃত শিক্ষা হয় জানিয়ে প্রধানমন্ত্রী বলেন, ‘কাজেই এ বিষয়ে আমাদের সমাজকে আমি আরও একটু সচেতন হওয়ার আহ্বান জানাচ্ছি। আমাদের মাতৃভাষার মর্যাদা যেটা এত রক্তের বিনিময়ে পেয়েছি সেটা যেন ধারণ করতে পারি।’শনিবার রাজধানীর ওসমানী স্মৃতি মিলনায়তনে একুশে পদক বিতরণ অনুষ্ঠানে প্রধান অতিথির ভাষণে এসব কথা বলেন প্রধানমন্ত্রী। তিনি বলেন, ‘একুশে ফেব্রুয়ারির যে ইতিহাস সেটা আমরা বিশ্বব্যাপী তুলে ধরার উদ্যোগ নিয়েছি। এ বিষয়ে আমি সংস্কৃতি মন্ত্রণালয়কে অনুরোধ করব আরও কিছু উদ্যোগ নিতে।’সংস্কৃতিবিষয়ক মন্ত্রী আসাদুজ্জামান নূরের সভাপতিত্বে এবং মন্ত্রিপরিষদ সচিব শফিউল আলমের পরিচালনায় অনুষ্ঠানে স্বাগত বক্তৃতা করেন সংস্কৃতি মন্ত্রণালয়ের সচিব আকতারী মমতাজ। স্ব স্ব ক্ষেত্রে কৃতিত্বপূর্ণ অবদানের স্বীকৃতিস্বরূপ এ বছর ১৬ জনকে একুশে পদক দেয়া হয়। প্রধানমন্ত্রী তাদের হাতে পদক তুলে দেন। পদকপ্রাপ্তদের নাম ঘোষণার সঙ্গে সঙ্গে তাদের পদকপ্রাপ্তির সাইটেশন পাঠ করেন মন্ত্রিপরিষদ সচিব।ভাষা আন্দোলনে বিশেষ অবদানের জন্য বিচারপতি কাজী এবাদুল হক, ডা. সাঈদ হায়দার, ড. জসীম উদ্দিন আহমেদকে পুরস্কার দেয়া হয়। এ বিভাগে মরহুম সৈয়দ গোলাম কিবরিয়ার (মরণোত্তর) পুরস্কার গ্রহণ করেন তার জ্যেষ্ঠ সন্তান রোকেয়া বেগম। মুক্তিযুদ্ধে অনন্য অবদানের জন্য মুক্তিযুদ্ধ জাদুঘরের অন্যতম প্রতিষ্ঠাতা ও ট্রাস্টি মফিদুল হক, সাংবাদিকতায় দৈনিক জনকণ্ঠের উপদেষ্টা সম্পাদক, স্বাধীন বাংলা বেতার কেন্দ্র থেকে প্রচারিত পিণ্ডির প্রলাপের স্রষ্টা ও বঙ্গবন্ধুর প্রেস সচিব তোয়াব খানকে এ বছর একুশে পদক দেয়া হয়।শিল্পকলায় গৌরবজনক অবদানের স্বীকৃতিস্বরূপ অভিনেত্রী, নাট্যকার ও প্রযোজক জাহানারা আহমেদ, শাস্ত্রীয় সঙ্গীতে উচ্চাঙ্গসঙ্গীতশিল্পী পণ্ডিত অমরেশ রায় চৌধুরী, সঙ্গীতে স্বাধীন বাংলা বেতার কেন্দ্রের শিল্পী শাহীন সামাদ, নৃত্যে নৃত্যনাট্যকার আমানুল হককে একুশে পদক দেয়া হয়। চিত্রকলায় শিল্পী কাজী আনোয়ার হোসেনের (মরণোত্তর) পক্ষে সহধর্মিণী সুফিয়া আনোয়ার প্রধানমন্ত্রীর কাছ থেকে পদক নেন। গবেষণায় অধ্যাপক ড. এবিএম আবদুল্লাহ এবং লেখক ও নৃগোষ্ঠীর প্রতিনিধি মংছেন চীং মংছিনকে একুশে পদকে ভূষিত করা হয়। ভাষা ও সাহিত্যে গৌরবজনক অবদানের স্বীকৃতিস্বরূপ কথাশিল্পী জ্যোতি প্রকাশ দত্ত, অধ্যাপক ড. হায়াৎ মামুদ এবং কবি হাবিবুল্লাহ সিরাজী পদক পান। তাদের ১৮ ক্যারট স্বর্ণের তৈরি ৩৫ গ্রাম ওজনের পদক, দুই লাখ টাকা, একটি সম্মাননাপত্র এবং একটি রেপ্লিকা দেয়া হয়।অনুষ্ঠানে জাতীয় সংসদের ডেপুটি স্পিকার অ্যাডভোকেট ফজলে রাব্বি মিয়া, জাতীয় সংসদে বিরোধীদলীয় নেতা রওশন এরশাদ, অর্থমন্ত্রী আবুল মাল আবদুল মুহিত, তথ্যমন্ত্রী হাসানুল হক ইনু, খাদ্যমন্ত্রী অ্যাডভোকেট কামরুল ইসলাম, নৌপরিবহনমন্ত্রী শাজাহান খান, প্রাথমিক ও গণশিক্ষামন্ত্রী মোস্তাফিজুর রহমান ফিজার উপস্থিত ছিলেন। প্রধানমন্ত্রী শেখ হাসিনা চেতনায় মাতৃভাষাকে ধারণ করার আহ্বান জানিয়ে বলেন, প্রতিনিয়ত মাতৃভাষা হারিয়ে যাচ্ছে জীবনের প্রয়োজনে। মানুষ দৈনন্দিন জীবনে সবার সঙ্গে কথা বলতে অন্য ভাষাকে বেছে নিচ্ছে। কিন্তু মাতৃভাষাকে আমাদের ভুলে গেলে চলবে না। আমাদের যেমন অন্য ভাষায় শিক্ষা নিতে হবে, তেমনি মাতৃভাষাতেও চর্চা করতে হবে। কারণ মাতৃভাষা ছাড়া প্রকৃত শিক্ষা হয় না। প্রধানমন্ত্রী বলেন, আজ আমাদের ওপর বিরাট দায়িত্ব, বিশ্বে যত মাতৃভাষা আছে তা সংরক্ষণ ও গবেষণার। ইতিমধ্যে আমরা মাতৃভাষা ইন্সটিটিউট গঠন করেছি। সেখানে বিভিন্ন মাতৃভাষাগুলোকে সংরক্ষণ করা হচ্ছে, গবেষণা করা হচ্ছে। সেটাও ইউনেস্কোর ক্যাটাগরি-২-তে উন্নীত হয়েছে। সেখানেও বাংলাদেশ, বাংলা ভাষা এবং ভাষা শহীদরা মর্যাদা পেয়েছে।প্রধানমন্ত্রী শেখ হাসিনা সরকারের সাফল্য তুলে ধরে বলেন, ‘গত সাত বছরে দেশকে একটি মর্যাদার আসনে এনে দিতে পেরেছি, দেশের মানুষের ভেতর মর্যাদাবোধ তৈরি হয়েছে, এটাই আমাদের বড় অর্জন।’ প্রধানমন্ত্রী বলেন, ‘আমরা দেশের মানুষের মধ্যে মর্যাদাবোধ ফিরিয়ে আনতে পেরেছি, তাদের আত্মবিশ্বাসও ফিরে এসেছে। আমরা এখন মাথা উঁচু করে চলতে পারি। এসবই একুশ আমাদের শিখিয়েছে।’প্রধানমন্ত্রী তার ভাষণে ’৪৮-এর ভাষা সংগ্রাম পরিষদ গঠনে বঙ্গবন্ধুর প্রস্তাব থেকে শুরু করে বায়ান্নর একুশে ফেব্রুয়ারিতে সালাম, বরকত, রফিকদের মহান আত্মত্যাগ এবং তারই ধারাবাহিকতায় একাত্তরের সশস্ত্র সংগ্রামের ইতিহাস তুলে ধরেন। বলেন, আমাদের সব অর্জনই ত্যাগের মাধ্যমে অর্জিত।প্রধানমন্ত্রী বলেন, কানাডার রফিকুল ইসলাম, আবদুস সালামের মতো প্রবাসী বাঙালিদের প্রচেষ্টায় এবং আওয়ামী লীগ সরকারের আন্তরিক উদ্যোগে ১৯৯৯ সালের ১৭ নভেম্বর ২১ ফেব্রুয়ারি ইউনেস্কো ‘আন্তর্জাতিক মাতৃভাষা দিবস’ হিসেবে একুশে ফেব্রুয়ারিকে স্বীকৃতি দেয়।একুশে পদকপ্রাপ্তদের উদ্দেশে প্রধানমন্ত্রী বলেন, ‘আমি আশা করি, আপনাদের মাধ্যমে দেশের মর্যাদা আরও বাড়বে। ভবিষ্যৎ প্রজন্ম উজ্জীবিত হবে।’ তিনি বলেন, ‘দেশে আজ অনেকেই আছেন যাদের আমরা মূল্যায়ন করতে পারছি না। তাদের ও আপনাদের মূল্যায়ন এই পুরস্কারের মধ্য দিয়ে হয় না। তবে, আমরা শুরু করেছি। আমরা চাই আপনাদের পদাঙ্ক অনুসরণ করে যাতে ভবিষ্যৎ প্রজন্ম সঠিক পথে চলতে পারে।’ প্রধানমন্ত্রী আরও বলেন, ‘পুরস্কার বড় কিছু না, আপনাদের অর্জন তার চাইতে অনেক বড়।’ প্রধানমন্ত্রী ইতিমধ্যে পাঁচ কোটি লোককে নিুআয় থেকে নিু-মধ্যম আয়ে তুলে আনার প্রসঙ্গ উল্লেখ করে বলেন, ২০২১ সালের আগেই মধ্যম আয়ের দেশে উন্নীত হতে চাই। বঙ্গবন্ধুর স্বপ্নের সোনার বাংলা গড়ে তোলার জন্য ২০৪১ সাল নাগাদ বাংলাদেশকে ক্ষুধা ও দারিদ্র্যমুক্ত করে উন্নত ও সমৃদ্ধশালী দেশ হিসেবে গড়ে তুলতে চাই।’অনুষ্ঠানের শুরুতেই জগন্নাথ বিশ্ববিদ্যালয়ের সঙ্গীত বিভাগের পরিবেশনায় জাতীয় সঙ্গীত এবং শহীদ আলতাফ মাহমুদের সুরারোপিত এবং আবদুল গাফ্ফার চৌধুরী রচিত অমর একুশের গান ‘আমার ভাইয়ের রক্তে রাঙানো একুশে ফেব্র“য়ারি’ পরিবেশিত হলে সবাই দাঁড়িয়ে সম্মান প্রদর্শন করেন। ","['Politics', 'Culture', 'Discourse']",Commentary
93,93,"প্রতিটি জাতিরই মাতৃভাষা রয়েছে, রয়েছে নিজস্ব সংস্কৃতি, কৃষ্টি-কালচার ও ঐতিহ্য। সেভাবেই তারা নিজেকে গড়ে তোলে। কিন্তু পটুয়াখালী জেলার উপকূলে বসবাসরত উপজাতি রাখাইনরা হারাতে বসেছে তাদের স্বকীয়তা। সংখ্যালঘু হওয়ার কারণে তারা নিজস্ব ভাষা ও সংস্কৃতি চর্চা করতে না পেরে ভবিষ্যৎ প্রজন্মের মাতৃভাষা সংরক্ষন ও প্রচলন নিয়ে শংকিত রয়েছেন। আন্তর্জাতিক মাতৃভাষা দিবস উপলক্ষে তাদের প্রাণের দাবি প্রাতিষ্ঠানিক শিক্ষার মাধ্যমে তাদের ভাষা ও সংস্কৃতিকে সংরক্ষণ করা হোক। উপকূলীয় কলাপাড়া-কুয়াকাটার রাখাইনদের সঙ্গে কথা বললে তারা জানান, উপজাতি রাখাইন সম্প্রদায়ের নিজস্ব ভাষা থাকলেও প্রয়োজনীয় পৃষ্ঠপোষকতা না থাকায় বিলুপ্ত হতে বসেছে তাদের ভাষা, সংস্কৃতি ও ঐতিহ্য। পটুয়াখালীর কলাপাড়া-কুয়াকাটা ও রাঙ্গাবালী উপজেলার বিভিন্ন পাড়ায় প্রায় ৫-৭ হাজার রাখাইন সম্প্রদায়ের মানুষ বসবাস করছেন। তাদের দীর্ঘদিনের প্রত্যাশা থাকলেও অবহেলিত রয়ে গেছে তাদের মায়ের ভাষা, আগামী প্রজন্মকে মাতৃভাষা শেখানোর সুযোগ ক্রমশ সংকুচিত হয়ে আসছে। নিজস্ব কোনো শিক্ষাব্যবস্থা না থাকায় বিকল্প হিসেবে বাংলা ভাষাতেই লেখাপড়া করতে হচ্ছে তাদের শিশুদের। তাই মাতৃভাষায় কথা বলতে পারলেও নিজেদের ভাষা পড়তে এবং লিখতে পারছে না তারা। রাখাইন শিশু কিশোররা চায়, মায়ের ভাষা যেভাবে মুখে বলছে সেটা পড়তে ও লিখতে। প্রাতিষ্ঠানিক শিক্ষার মাধ্যমে তারা যেন নিজের ভাষাকে ধারণ ও লালন করতে পারেন তাদের এ দাবি সরকারের কাছে। অর্থনৈতিক সংকটের কারণে নিজেরা পাঠশালা খুলে নিজেদের ভাষা এবং সংস্কৃতিকে রক্ষা করতে পারছে না। তাদের দাবি, সরকার বা কোনো এনজিও এগিয়ে এলে তাদের ভাষা বিলুপ্তির হাত থেকে রক্ষা পেতে পারে। ","['Culture', 'Discourse']",Commentary
94,94,"বাংলাদেশ ইসিমোড ডে উপলক্ষে পার্বত্য চট্টগ্রামের টেকসই উন্নয়নে চ্যালেঞ্জ ও সম্ভাবনা চিহ্নিত করার লক্ষ্যে আজ পার্বত্য চট্টগ্রামবিষয়ক মন্ত্রণালয় এবং ‘সমন্বিত পর্বত উন্নয়নের আন্তর্জাতিক সংস্থা’ ইসিমোড যৌথভাবে ঢাকায় হোটেল রেডিসন ব্ল– গার্ডেনে একটি আন্তর্জাতিক সেমিনারের আয়োজন করেছে। সেমিনারে ইসিমোডের ৮টি সদস্য রাষ্ট্র চীন, ভারত, পাকিস্তান, আফগানিস্তান, মিয়ানমার, নেপাল, ভুটান ও বাংলাদেশ ছাড়াও অস্ট্রেলিয়া, ইংল্যান্ড, অস্ট্রিয়া, নরওয়ে, সুইডেন, কানাডা, জার্মানি, নেদারল্যান্ডস, সুইজারল্যান্ডসহ ২০টি দেশের ৪২ জন প্রতিনিধি অংশগ্রহণ করবেন। প্রধানমন্ত্রীর আন্তর্জাতিকবিষয়ক উপদেষ্টা প্রফেসর ড. গওহর রিজভী প্রধান অতিথি হিসেবে সেমিনারের উদ্বোধন করবেন। বিশেষ অতিথি থাকবেন পার্বত্য চট্টগ্রামবিষয়ক মন্ত্রণালয়ের প্রতিমন্ত্রী বীর বাহাদুর উশৈসিং। স্বাগত বক্তব্য রাখবেন ইসিমোডের মহাপরিচালক ড. ডেভিড মলডেন এবং অনুষ্ঠানে সভাপতিত্ব করবেন সমন্বিত পর্বত উন্নয়নের আন্তর্জাতিক সংস্থা ইসিমোডের চেয়ারম্যান ও পার্বত্য চট্টগ্রামবিষয়ক মন্ত্রণালয়ের সচিব নববিক্রম কিশোর ত্রিপুরা। পার্বত্য চট্টগ্রামের টেকসই উন্নয়নে চ্যালেঞ্জগুলো চিহ্নিতকরণে এ সেমিনারে পল্লী কর্মসহায়ক ফাউন্ডেশনের সভাপতি ড. কাজী খলীকুজ্জমানের সভাপতিত্বে সেশনে প্যানেলিস্ট হিসেবে উপস্থিত থাকবেন বাংলাদেশ সেন্টার ফর অ্যাডভান্সড স্টাডিজের নির্বাহী পরিচালক ড. আতিক রহমান, ইসিমোডের মহাপরিচালক ড. ডেভিড মলডেন, রাজা ব্যারিস্টার দেবাশীষ রায়, আঞ্চলিক পরিষদ সদস্য গৌতম কুমার চাকমা এবং পরামর্শক কীর্তিনিশান চাকমা। সভায় মূল নিবন্ধ উপস্থাপন করবেন ইসিমোডের অর্থনীতিবিদ ড. গোলাম রসুল। ","['Government actions', 'Discourse']",Straight
95,95,"বৃষ্টিতে ভিজে, রোদে পুড়ে চরম মানবেতর দিনাতিপাত করছেন মিয়ানমার থেকে আসা রোহিঙ্গারা। কেউ ছাতা, কেউ ত্রিপল দিয়ে এ দুর্ভোগ থেকে নারী-শিশুদের রক্ষা করার চেষ্টা করছেন। মিয়ানমার সেনাবাহিনীর নির্যাতন ও গুলি থেকে প্রাণে বাঁচতে দলে দলে বাংলাদেশে ঢুকে পড়া রোহিঙ্গাদের আর্তনাদে সীমান্ত নগরী টেকনাফের আকাশ-বাতাস ভারি হয়ে উঠেছে। গন্তব্য নিয়ে এখন অনিশ্চয়তায় রয়েছেন তারা। অশ্রুসজল চোখে নির্বাক তাকিয়ে আছেন অসহায় অভিভাবকরা। চোখে মুখে আতঙ্ক ও বিষণœভাব। যেখানে পারছেন, একটু বিশ্রাম নিয়ে নিচ্ছেন। বিশেষ করে শিশুরা ক্ষুধার যন্ত্রণায় ছটফট করছে। অবুঝ শিশুদের কান্না থামাতে সান্ত্বনা দেয়ার ভাষাও হারিয়ে ফেলেছেন মা-বাবা। এসব শিশুর কান্না মিশে যাচ্ছে হাজার হাজার রোহিঙ্গার শোরগোলে। বাংলাদেশে আসা রোহিঙ্গাদের একেক পরিবারে সাত থেকে ১২ জন সদস্য। এর মধ্যে নারী ও শিশুর সংখ্যা বেশি। রয়েছে বৃদ্ধ মা-বাবা, শ্বশুর-শাশুড়ি। শত কষ্টে এসব শিশু ও নারীকে নিয়ে তাদের স্বজনরা সীমান্ত পাড়ি দিয়েছেন।মা ছোট সন্তান কোলে নিয়ে সীমান্ত পাড়ি দিয়েছেন আর অনেক সন্তান বৃদ্ধ মা-বাবাকে কাঁধে তুলে ছুটছেন ওই প্রান্ত থেকে এ প্রান্তে। এমন মমতাবোধের দৃশ্য টেকনাফ-উখিয়ার সীমান্তজুড়ে।এমন কয়েকজন রোহিঙ্গা পরিবারের সঙ্গে এ প্রতিবেদকের কথা হয়। মায়েনা খাতুন (৮০)। মংডুর মেরুল্লা গ্রামের মৃত ইসমাইলের স্ত্রী। বয়সের ভারে চলতে পারেন না। দানা খাবারও খেতে পারেন না। ছেলে লেড়– মিয়া (৪৮) মাকে কাঁধে বহন করে পরিবারের ১১ সদস্য নিয়ে ঘর থেকে ২৫ আগস্ট সন্ধ্যায় বের হন। পাহাড় ও ধানক্ষেতে লুকিয়ে বিভীষিকাময় দিন-রাত কাঠিয়েছেন। মিয়ানমার সেনাবাহিনীর অবস্থান লক্ষ্য রেখে হেঁটে বহু কষ্টে ১২ দিন পর মিয়ানমারের নাইক্ষ্যংদিয়া সীমান্তে পৌঁছেন তারা। সেখান থেকে একদিন পর জনপ্রতি ৯ হাজার টাকা দিয়ে গত বৃহস্পতিবার টেকনাফ সদর ইউনিয়নের লম্বরী সৈকত দিয়ে এ পারে চলে আসেন। লম্বা এসব পথ লেড়– মিয়া তার বৃদ্ধ মাকে কাঁধে নিয়ে পাড়ি দেন। লেড়– মিয়া জানান, প্রতি মুহূর্তে আতঙ্ক নিয়ে প্রাণপণ ছুটেছি। এখন অন্তত আর সেই বিভীষিকাময় দিন-রাত ও ভয় নেই। বৃদ্ধ মাসহ পুরো পরিবার নিয়ে বাংলাদেশে আসতে পেরে আল্লাহর কাছে শুকরিয়া আদায় করছি। শুধু লেড়– মিয়া নন; এভাবে মংডুর গদুচছরার নাতির কাঁধে ভর করে শহর মুল্লুক (৯৫), ছেলেদের কাঁধে ভর করে মংডু থানার উদং গ্রামের শামারূপ বিবি (৯০) এবং হাইচ্ছুরাতা গ্রামের সোনা বিবি (৮৮) ও বুছিডং থানার খানছামা পাড়ার আবদুর রহিম (১১০) অন্যের কাঁধে ভর করে এ-পারে এসেছেন। ২৫ বছর ধরে মংডুর লম্বাঘোনা মিডল স্কুলে শিক্ষকতা করেন আবদুর রহিম (৮৯)। বৃহস্পতিবার নাইক্ষ্যংদিয়া সীমান্ত থেকে নাফ নদী পেরিয়ে শাহপরীরদ্বীপ সীমান্ত দিয়ে এ পারে ঢোকেন। তিনি জানান, সেনাদের বর্বরতা ও অত্যাচারের শুরুর দিন থেকে স্কুল বন্ধ রাখা হয়েছে। হঠাৎ করে চারদিক থেকে সেনারা এলোপাতাড়ি গুলিবর্ষণ এবং ঘরে ঘরে আগুন ধরিয়ে দিচ্ছে। এ সময় পালাতে গিয়ে তার নাতি আবদুস সালাম (২৫) ও আমির হোসেন (৮) গুলিতে মারা যায়। সে সময় দিগি¦দিক ছুটে কে কোথায় গেছে, খবর নেয়ার সময় মেলেনি। পরে সেনারা চলে গেলে মৃতদেহগুলো দাফন করা হয়। এখন পরিবারের ১১ সদস্য নিয়ে এ পারে অবস্থান করছি। এবারের মতো এমন বর্বরোচিত হামলা ও নির্যাতন রাখাইন রাজ্যে আর দেখেননি বলেও জানান তিনি। তাদের মতো দলে দলে আসা রোহিঙ্গাদের অনেকেই পরিবারের করুণ অবস্থার কথা বলার ভাষা হারিয়েছেন। শোকে কাতর অনেক পরিবার। ","['International Affairs', 'Discourse', 'Human Rights']",Commentary
96,96,"গাইবান্ধার গোবিন্দগঞ্জে উচ্ছেদের সময় হতাহত সাঁওতাল পরিবারকে প্রধান বিচারপতি এসকে সিনহার পক্ষ থেকে আর্থিক সহায়তা ও শীতবস্ত্র দেয়া হয়েছে। শনিবার প্রধান বিচারপতির পক্ষে সুপ্রিমকোর্টের রেজিস্ট্রার জেনারেল সৈয়দ আমিনুল ইসলাম তাদের হাতে এসব তুলে দেন।এ উপলক্ষে সাঁওতাল পল্লী মাদারপুর গির্জা মাঠে এক অনুষ্ঠানের আয়োজন করা হয়। এতে অন্যদের মধ্যে বক্তব্য রাখেন- অতিরিক্ত রেজিস্ট্রার মো. জাবিদ হোসেন, গাইবান্ধার জেলা ও দায়রা জজ রাশেদা সুলতানা, অতিরিক্ত জেলা ম্যাজিস্ট্রেট মো. মিজানুর রহমান, ভারপ্রাপ্ত চিফ জুডিশিয়াল ম্যাজিস্ট্রেট মইনুল হাসান ইউসুফ, গোবিন্দগঞ্জ আদালতের সিনিয়র জুডিশিয়াল ম্যাজিস্ট্রেট এএসএম তাসকিনুল হক, সিনিয়র সহকারী পুলিশ সুপার রেজানুর রহমান প্রমুখ।সাঁওতালদের জন্য প্রধান বিচারপতির সহানুভূতির কথা উল্লেখ করে রেজিস্ট্রার জেনারেল সৈয়দ আমিনুল ইসলাম বলেন, প্রধান বিচারপতি সবসময় আদিবাসীদের খোঁজখবর নেন। তিনি তাদের প্রতি আন্তরিক সমবেদনা জানিয়েছেন। তিনি নিজে আসতে পারেননি, তাই তার প্রতিনিধি হিসেবে আমাদের পাঠিয়েছেন আপনাদের অবস্থা দেখতে।তিনি আরও বলেন, আজ আমরা যা দেখে গেলাম, তা প্রধান বিচারপতিকে জানাব। এখানকার সমস্যা ও সাঁওতালদের দুর্দশা লাগবের জন্য তিনি প্রয়োজনীয় ব্যবস্থা নেবেন।পরে রেজিস্ট্রার জেনারেল আহত ১৬৮ সাঁওতালকে ১০ হাজার টাকা করে এবং নিহত দুই সাঁওতাল শ্যামল হেমব্রম ও মঙ্গল মার্ডির পরিবারকে ১ লাখ টাকা করে চেক প্রদান করেন। এছাড়াও শীতার্ত সাঁওতালদের মধ্যে ৩শ’ কম্বল বিতরণ করেন।ইক্ষু খামারের জমি থেকে উচ্ছেদ হওয়া আদিবাসীরা ছাড়াও জয়পুর ও মাদারপুর গ্রামের বিপুলসংখ্যক আদিবাসী ও বাঙালি অনুষ্ঠানে যোগ দেন। তারা অতিথিদের কাছে সমস্বরে তাদের দাবিগুলো তুলে ধরেন। ভূমি উদ্ধার কমিটির সহ-সভাপতি ফিলিমন বাসকে বলেন, প্রধান বিচারপতি ত্রাণ ও অর্থ বিতরণের মাধ্যমে যে সহমর্মিতা প্রকাশ করেছেন এজন্য আমরা তার প্রতি কৃতজ্ঞ। আমাদের লোকজন প্রতিনিধি দলের মাধ্যমে তার কাছে ন্যায়বিচার প্রার্থনা করেছেন।৬ নভেম্বর রংপুর চিনিকলের খামারের জমিতে আখ কাটাকে কেন্দ্র করে পুলিশ ও চিনিকল শ্রমিক-কর্মচারীদের সঙ্গে সঁাঁওতালদের সংঘর্ষ হয়। সন্ধ্যায় পুলিশের উপস্থিতিতে হামলা চালানো হলে গুলিবিদ্ধ হন চার সাঁওতাল। এরমধ্যে তিনজন নিহত হন। এছাড়া পুলিশসহ উভয়পক্ষের অন্তত ২৫ জন আহত হন। পরে রাত পর্যন্ত অভিযানে বসতবাড়িতে আগুন লাগিয়ে সাঁওতালদের ওই জমি থেকে উচ্ছেদ করা হয়। ","['Government actions', 'Protests', 'Discourse']",Straight
97,97,"পাহাড় আর ঝর্ণা দেখার মজাই আলাদা। লোভটা সামলানো যায় না। তাইতো ‘এসো ঘুরে দেখি বাংলাদেশে’ সংগঠনের কর্ণধার শওকত হোসেনের আহ্বানে যখন সাড়া দিলাম তখন তিনিও সানন্দে আমাকে যুক্ত করে নিলেন। খাগড়াছড়ি হয়ে সাজেক; দীঘিনালা-লংগদু হয়ে রাঙ্গামাটি ভ্রমণ আনন্দদায়ক।ঢাকা থেকে ১২ জনের টিম রাতের বাসে রওনা দিয়ে আমরা ভোরেই পৌঁছে গেলাম খাগড়াছড়ি। শাপলা চত্বরে নাস্তা সেরে চাঁন্দের গাড়ি চড়ে আলুটিলার রহস্যময় সুড়ঙ্গ, বৌদ্ধবিহার, রিছাং ঝর্ণা, অপু ঝর্ণা ও জেলা পরিষদের পার্ক দর্শন শেষে দীঘিনালা-বাঘাইছড়ি-কাসলং-মাসালং পথ ধরে সাজেকে। সমতলভূমি শেষ হয়ে যখন পাহাড়ের চড়াই-উতরাই শুরু তখনই পাল্টে যাচ্ছে দৃশপট। যতই পথ চলা ততই সবুজের সমারোহ। ভয়ংকর টার্নিং আর আঁকাবাঁকা পথ; প্রায় ৬০ ডিগ্রি খাড়া ঢাল বেয়ে নিচে নামা, কিংবা ওপরে উঠার সময় যতটা রোমাঞ্চকর মনে হয়েছে ততটা মনে হয়েছে অ্যাডভেঞ্চারকর। সমতলভূমি থেকে প্রায় ১ হাজার ৮০০ ফুট উঁচুতে সাজেক ভ্যালি। এখানে মূলত রুইলুই ও কংলাকদের বসতি। রাঙ্গামাটির জেলার বাঘাইছড়ি উপজেলার সাজেক একটি ইউনিয়ন। ক্ষুদ্র জাতিগোষ্ঠী পাংখোয়াদের বসতি এখানে। বিকালে সাজেকের সূর্যাস্ত আর সকালে সূর্যোদয় সেইসঙ্গে মেঘের সঙ্গে লুকোচুরি খেলা শেষে কিছু সময় রয়েছে আমাদের হাতে। তাই সিদ্ধান্ত নিলাম সাজেকের পাদদেশে লুকিয়ে থাকা কমলক ঝর্ণা দেখার। যার আরেক নাম পিদাম তৌসা, কেউ এটাকে সিকাম তৈসাও বলে। ঝর্ণায় যাওয়ার পথে প্রাথমিক ধারণা নিতে গিয়ে ছিটকে পড়লেন আমাদের ছয় সদস্য। গহিন পাহাড়ি জঙ্গল, প্রায় ৬৫ থেকে ৭০ ডিগ্রি নিচে নেমে যাওয়া আবার ওঠা, তার মধ্যে জোঁকের আক্রমণ তাই দ্বিমত। রুইলুইপাড়ার কংলাক সরকারি প্রাথমিক বিদ্যালয়ের পেছন দিয়ে পাহাড় থেকে সে পথটি নিচে নেমে গেছে এটি দিয়ে আমাদের যাত্রা শুরু। তবে সাজেকের ২ নম্বর হেলিপ্যাডের পাশ থেকেও কমলক ঝর্ণায় যাওয়া যায়। রুইলুইপাড়ার বিতরামদা’র সহযোগিতায় তারই বাবা শুদ্ধবসন ও তার ৬ বছরের ছেলে মনেদ বাবুকে নিয়ে আমিসহ টিম লিডার শওকত হোসেন, সিদ্দিকুর রহমান, নেপাল পণ্ডিত, কার্তিক বিশ্বাস ও ইরফান আহম্মেদ রওনা হলাম।পাহাড়ের এলোমেলো ঝোপঝাড় সামনে থেকে সরিয়ে আমাদের যাওয়ার রাস্তা সুগম করতে ব্যস্ত গাইড শুদ্ধবসন। তার পাশেই ৬ বছরের শিশু মনেদ বাবু। দাদার সঙ্গে বায়না ধরেছে সঙ্গে যাবে, তাই সেও এ পথের যাত্রী। প্রায় ১৫ মিনিট হাঁটার পর কানের পর্দায় ভেসে এলো একটি ক্যাসকেড থেকে পানি পড়ার ঝিরঝির শব্দ। মনে হল এ বুঝি কমলক ঝর্ণা। না, গাইড থামিয়ে দিয়ে বলল এটা ঝিরি, অনেকে এটাকে পাথুরে ঝিরি বা তৈসা বলে। পেছন থেকে ইরফান ভাইয়ের আহ্বান, গাইড দাদা আমরা নামতে পারছি না আমাদের লাঠির ব্যবস্থা করে দিন। সত্যিই খাড়া পথে লাঠি ছাড়া নামা দুষ্কর। গাইডও কিছুটা বিরতি নিয়ে আমাদের সবার হাতে বাঁশের লাঠি ধরিয়ে দিল। হাঁটার মাঝে অনুভব করলাম শুধু পাহাড় থেকে নিচের দিকে নেমে যাচ্ছি; কিন্তু উঠার সময় উঠব কী করে? মনের মধ্যে একটা অজানা আতংক রয়ে গেল। আধাঘণ্টার পথ পাড়ি দিয়ে আবিষ্কার করলাম উজান থেকে বেয়ে আসা পাহাড়ি জলধারার। বিশাল প্রস্থ ঝিরি বেয়ে নিচের দিকে পানি নেমে যাচ্ছে ছোট-বড় পাথরের বাধা ডিঙিয়ে। ভেবেছিলাম যেদিক থেকে পানি গড়িয়ে আসছে সেদিকে ঝর্ণা হবে। কারণ এত পানির স্রোত অবস্যায় ঝর্ণা থেকে আসছে। না, এখানেও আপত্তি, গাইড বলল, গড়িয়ে পড়া জলের পথ ধরেই আমাদের এগোতে হবে। একে তো পিচ্ছিল পথ তার ওপর বিশাল পাথরের গাঁয়ে নিজের গাঁ লাগিয়ে একটা পাথর থেকে নেমে আসা আবার আরেকটা পাথরে উঠা কী যে কষ্ট হচ্ছিল বলে শেষ করা যাবে না। একে অপরের সহযোগিতা নিয়েই এ পথ পাড়ি দিতে হচ্ছে। আমাদের আরেকটা পাহাড় বেড়ে ওপরে উঠে আবার নিচে নামলেই ঝর্ণার দেখা পাব। যে কথা সেই কাজ। আবার পাহাড়ে উঠা। হঠাৎ আমার চোখ পড়ল নিজের পায়ের দিকে; জোঁকের আক্রমণ দেখে শরীরে শিহরণ জাগল, মনে উদয় হল ভয়। পেছনে থাকা সিদ্দিক ভাই তার কৌশল প্রয়োগ করে একটু শান্তি দিল। কিন্তু একটা অজানা ভয় দেহের মধ্যে বাসা বেঁধে নিল। জোঁকের অত্যাচার থেকে রক্ষা পায়নি সিদ্দিক ও ইরফান ভাই, গাইড শুদ্ধবসন ও ৬ বছরের মনেদ বাবু। ভাগ্য ভালো সকাল থেকে বৃষ্টি হয়নি; যদি বৃষ্টি হতো তাহলে জোঁকের আক্রমণ আমাদের সহ্য করতে হতো। প্রায় ৫৫ মিনিট পর দেখা পেলাম কমলক ঝর্ণার। শীতল বাতাসে ভেসে আসা হিমেল জলের স্পর্শে দেহ-মন প্রশান্তি পেল। আধাঘণ্টা ঝর্ণায় দাপাদাপির পর পা বাড়ালাম ফিরতি পথের। নেমে যাওয়া পথে উঠে আসা যে কত কষ্টের তা অবলোকন করতে হলে পাড়ি দিতে হবে কমলক ঝর্ণার পথ। প্রায় তিন ঘণ্টা সময় অতিবাহিত করে একটি ক্লান্ত দেহ নিয়ে নিজেকে আবারও আবিষ্কার করলাম রুইলুইপাড়ায়।কীভাবে যাবেন : ঢাকা থেকে খাগড়াছড়ি বিভিন্ন বাস সার্ভিস আছে। ভাড়া পড়বে ৫৫০ থেকে ৬০০। ঢাকা থেকে শান্তি পরিবহনে দীঘিনালাও যাওয়া যায়। খাগড়াছড়ি শাপলা চত্বর অথবা দীঘিনালা থেকে চাঁন্দের গাড়ি অথবা মোটরসাইকেলে সাজেক যাওয়া যায়। চাঁন্দের গাড়ির ভাড়া ৩৫০০ থেকে ৪০০০ টাকা (যাওয়া-আসা), মোটরসাইকেলে ১২০০ থেকে ১৫০০ টাকা।কোথায় থাকবেন : যতই দিন যাচ্ছে সাজেকে থাকার ব্যবস্থা উন্নত হচ্ছে। এখানে আদিবাসীদের ঘরেও রাতযাপন করা যায়। জনপ্রতি ভাড়া পড়বে ৩০০ থেকে ৫০০ টাকা। এছাড়াও খাগড়াছড়ি-দীঘিনালায় থাকতে পারেন। খরচ পড়বে জনপ্রতি ৩০০ থেকে ৮০০ টাকা।কোথায় খাবেন : সাজেকে খাওয়ার জন্য আপনাকে আগে অর্ডার দিতে হবে। ইচ্ছা করলে আদিবাসীদের সহযোগিতায় নিজেদের ব্যবস্থায় রান্না করতে পারবেন।","['Lifestyle', 'Culture', 'Discourse']",Commentary
98,98,"এসএ গেমসে যাওয়ার আগে স্বর্ণজয়ীদের পাঁচ, রুপাজয়ীদের তিন এবং ব্রোঞ্জজয়ীদের এক লাখ টাকা করে পুরস্কার দেয়ার ঘোষণা দিয়েছিল বাংলাদেশ অলিম্পিক অ্যাসোসিয়েশন (বিওএ)। প্রতীক্ষায় পদকজয়ী ক্রীড়াবিদরা। এবারের এসএ গেমসে চারটি স্বর্ণ, ১৫টি রুপা ও ৫৬টি ব্রোঞ্জপদক জিতেছেন বাংলাদেশের অ্যাথলেটরা। সে হিসাবে প্রতিশ্র“ত অর্থ পুরস্কার হিসেবে প্রায় এক কোটি ২১ লাখ টাকা গুনতে হবে বিওএ’কে। পদকজয়ী ক্রীড়াবিদদের শিগগিরই অর্থ পুরস্কার দেয়া হবে বলে জানা গেছে।পাঁচ লাখ টাকা করে পাচ্ছেন চারটি স্বর্ণপদকজয়ী তিন অ্যাথলেট। তাদের মধ্যে দুই স্বর্ণজয়ী সাঁতারু মাহফুজা খাতুন শিলা ১০ লাখ এবং একটি করে স্বর্ণজয়ী শুটার শকিল আহমেদ ও ভারোত্তোলক মাবিয়া আক্তার পাচ্ছেন পাঁচ লাখ টাকা করে। এছাড়া ব্যক্তিগত ও দলীয় ১৫টি ইভেন্টে রুপা জিতেছেন বিভিন্ন ডিসিপ্লিনের ক্রীড়াবিদরা। তারা পাচ্ছেন তিন লাখ টাকা করে। ব্যক্তিগত ইভেন্টে পুুরষদের ১০ মিটার রাইফেলে শোভন চৌধুরী, কুস্তিতে ৬০ কেজিতে রিনা আক্তার, ৬৩ কেজিতে ফারজানা শারমিন, ৬৯ কেজিতে শিরিন সুলতানা, ভারোত্তোলনের ৫৮ কেজিতে ফুলপতি চাকমা ও ৬৯ কেজিতে রোকেয়া সুলতানা সাথী, শুটিংয়ে মহিলাদের দলগত ১০ মিটার এয়ার পিস্তল ও শুটিংয়ে পুরুষদের দলগত ১০ মিটার এয়ার রাইফেলে, মহিলা হ্যান্ডবল দল, কাবাডির মহিলা দল, খোখোর পুরুষ ও মহিলা দল, আরচারির কম্পাউন্ড, রিকার্ভ মিশ্র ও কম্পাউন্ড মিশ্র দল রুপা জেতে।এক লাখ টাকা করে পাচ্ছেন বিভিন্ন ডিসিপ্লিনের একক ও দলীয় ইভেন্টের ব্রোঞ্জপদকজয়ীরা। তারা হলেন ভারোত্তোলনের ৬২ কেজিতে মোস্তাইন বিল্লাহ, ৪৮ কেজিতে মোল্লা সাবিরা ও ৭৫ কেজিতে ফিরোজা পারভীন। কুস্তিতে ৮৬ কেজিতে মোহাম্মদ রেহমান, ৯৭ কেজিতে বিলাল হোসেন, ৪৮ কেজিতে নদী চাকমা, ৫৩ কেজিতে নাসিমা আক্তার, ৫৫ কেজিতে সুমা চৌধুরী, ৫৮ কেজিতে তানজিনা মাসুদি এবং ৭৫ কেজিতে মিনা খাতুন। জুডোর ৫২ কেজিতে তাহমিদা তাবাসসুম জেরিন ও ৮১ কেজি ওজন শ্রেণীতে হাবিবুর রহমান, সুইমিংয়ের ৫০, ১০০, ২০০, ১৫০০০ মিটার ফ্রিস্টাইলে মাহফিজুর রহমান সাগর চারটি, ৫০ মিটার ব্রেস্টস্ট্রোকে শাহজাহান আলী, ২০০ মিটার বাটারফ্লাই, ২০০ ও ৪০০ মিটার ইনডিভিজুয়াল মিডলেতে জুয়েল আহমেদ তিনটি, ৪দ্ধ১০০ ও ৪দ্ধ২০০ মিটার ফ্রিস্টাইল ও ২০০ মিটার ব্রেস্টস্ট্রোক এবং ৪দ্ধ১০০ মিটার মিডলে রিলেতে পুরুষ সাঁতারুরা ব্রোঞ্জপদক এনে দেন। মহিলা সাঁতারুদের মধ্যে ১০ মিটার ব্রেস্টস্ট্রোকে চাতাত অরোরা, ২০০ মিটার ব্রেস্টস্ট্রোকে রোমানা আক্তার এবং ৪দ্ধ১০০ মিটার মিডলে রিলেতে দলীয়ভাবে ব্রোঞ্জপদক এনে দেন। টেবিল টেনিসে মহিলা দলগতে শুধু একটি ব্রোঞ্জপদক জেতে বাংলাদেশ। তায়কোয়ান্ডোতে ৮৭ কেজিতে মিজানুর রহমান, ৪৯ কেজিতে প্রভা চাকমা ও সুমনা মুন্নিতে ৪৬ কেজিতে ব্রোঞ্জতে জেতেন। উশুতে থাউলুতে রহমতউল্লাহ কিশোর, সান্দাতে -৫২ কেজিতে নুর বানু, -৬০ মিলন আলী, -৭০ কেজিতে আনিসুর রহমান ও মহিলা বিভাগে ফরিদা পারভীন। বক্সিংয়ের ৭৫ কেজিতে বাসনা খন্দকার, ৫১ কেজিতে শামীমা আক্তার, ৬৯ কেজি আবদুর রহিম ও ৫৬ কেজিতে অহিদুজ্জামান। দলীয় ইভেন্টগুলোর মধ্যে আরচারির রিকার্ভ বোতে, কম্পাউন্ড বিভাগের পুরুষ ও মহিলা বিভাগে, অ্যাথলেটিক্সের মহিলা বিভাগে ৪দ্ধ১০০ ও ৪দ্ধ৪০০ মিটার রিলেতে দুটি, ব্যাডমিন্টন ডিসিপ্লিনে পুরুষ ও মহিলা দলগতে দুটি, হকি, পুরুষ ও মহিলা ফুটবল, হ্যান্ডবলের পুরুষ দল, কাবাডির পুরুষ দল, শুটিংয়ে ৫০ মিটার পুরুষ পিস্তল টিম ইভেন্ট, মহিলাদের ১০ মিটার এয়ার রাইফেল দল এবং স্কোয়াশের পুরুষ দলগত বিভাগে ব্রোঞ্জপদক আসে।পদকজয়ীদের সংবর্ধনা দেয়ার দিনক্ষণ ঠিক করতে আজ বিওএ মহাসচিব সৈয়দ শাহেদ রেজার সঙ্গে এসএ গেমসের শেফ দ্য মিশন আশিকুর রহমান মিকু সভায় বসবেন বলে জানা গেছে। তবে এবার দলীয় ইভেন্টে শুধু ক্রীড়াবিদরাই নন, কোচ ও দলের ম্যানেজারদেরও আর্থিক পুরস্কার দেয়ার প্রস্তাবনা আনা হতে পারে বলে বিওএ সূত্রে জানা গেছে। এবারের গেমসে ভরাডুবি হয়েছে সাইক্লিং, টেনিস ও ভলিবলে। কোনো পদক জিততে পারেনি এই তিনটি ডিসিপ্লিন। অন্যদিকে আয়োজক ভারতীয় বাস্কেটবল সংশ্লিষ্ট দুটি অ্যাসোসিয়েশনের দ্বন্দ্বের কারণে ঘোষণা দিয়েও শেষ পর্যন্ত কোর্টে গড়ায়নি বাস্কেটবল। ","['Sports', 'Government actions']",Straight
99,99,লামা উপজেলায় সাবেক মেম্বার ও তার স্ত্রী হত্যা মামলার ২ আসামিকে পুলিশ গ্রেফতার করেছে। রোববার দুপুরে বন্দরনগরী চট্টগ্রামের ইপিজেট এলাকা থেকে তাদেরকে গ্রেফতার করা হয়। গ্রেফতারকৃতরা হল উপজেলার ফাঁসিয়াখালী ইউনিয়নের ইয়াংছা বনপুর ছোটপাড়া গ্রামের ক্যাম্র্রাসিং মার্মার ছেলে মং আই সিং মার্মা ও খাগড়াছড়ি সদর হাদেকপাড়ার ধর্মজয় ত্রিপুরার ছেলে এলিও ত্রিপুরা প্রকাশ রাহুল ত্রিপুরা। তাদের লামা উপজেলা সিনিয়র জুডিশিয়াল ম্যাজিস্ট্রেট আদালতে হাজির করা হলে স্বীকারোক্তি মূলে জবানবন্দি দিয়েছে। ,['Crime'],Straight
